;p{0001}
सटीकामरकोशस्य प्रथमं काण्डम्. 
<v>यस्य ज्ञानदयासिन्धोरगाधस्यानघा गुणाः ।
सेव्यतामक्षयो धीराः स श्रिये चामृताय च ॥ १ ॥</v>
<c>श्रीगणेशाय नमः । वन्दे तं परमानन्दं वामार्धेनोमया युतम् । रज्जौ भुजङ्गव-
द्यत्र विवरीवृत्यते जगत् ॥ इह खलु श्रीमदमरसिंहश्चिकीर्षितस्य नामलिङ्गानु-
शासनस्य निर्विघ्नपरिसमाप्त्यर्थं कृतं मङ्गलं ग्रन्थादौ शिष्यशिक्षार्थं निबध्नाति ।
यस्येति । भो धीराः अगाधस्यातिगम्भीरस्य ज्ञानकरुणयोः समुद्रस्य यस्य अनघा
निर्मला गुणाः क्षान्त्यादयः सन्ति सोऽक्षयः श्रिये संपत्तये अमृताय मोक्षार्थं 
च भवद्भिः सेव्यतामाराध्यताम् ॥ १ ॥</c>

<v>समाहृत्यान्यतन्त्राणि संक्षिप्तैः प्रतिसंस्कृतैः ।
संपूर्णमुच्यते वगैर्नामलिङ्गानुशासनम् ॥ २ ॥</v>
<c>चिकीर्षितं प्रतिजानीते । समाहृ-
त्येति । अन्येषां तन्त्राणि शास्त्रान्तराणि "नामलिङ्गानुशासनानि" समाहृत्य
एकत्र कृत्वा संक्षिप्तैः अल्पविस्तरबह्वर्थैः प्रतिसंस्कृतैः प्रतिपदं प्रकृतिप्रत्ययवि-
चारेण कृतसंस्कारैः वर्गैः सजातीयसमूहैः संपूर्णं साङ्गोपाङ्गं नाम्नां स्वरित्या-
दीनां लिङ्गानां च स्त्रीपुंनपुंसकाख्यानां अनुशासनं व्युत्पादकं शास्त्रमुच्यते ।
मयेति शेषः ॥ २ ॥</c>

<v>प्रायशो रूपभेदेन साहचर्याच्च कुत्रचित् ।
स्त्रीपुंनपुंसकं ज्ञेयं तद्विशेषविधेः क्वचित् ॥ ३ ॥</v>
<c>अथ वक्ष्यमाणशास्त्रस्य तावत्परिभाषामाह त्रिभिः
श्लोकैः । प्रायश इति । अत्र प्रायशः बाहुल्येन रूपभेदेन आकारविशेषेण
स्त्रीपुंनपुंसकं ज्ञेयम् । यथा "लक्ष्मीः पद्मालया पद्मा" । "पिनाकोऽजगवं धनुः" ।
तथा कुत्रचित्साहचर्याच्छब्दान्तरसान्निध्याल्लिङ्गं ज्ञेयम् । यथा । "अश्वयुग-
श्विनी" । "ब्रह्मात्मभूः सुरज्येष्ठः" । "वियद्विष्णुपदम्" । अत्र संदिग्धानि अश्वयु-
ग्ब्रह्मवियन्ति अश्विन्यात्मभूविष्णुपदसाहचर्यात्स्त्रीपुंनपुंसकलिङ्गानि । तथा
क्वचित् तद्विशेषविधेः लिङ्गविशेषोक्तेः । यथा । "भेरी स्त्री दुन्दुभिः पुमान्" ।
"क्लीबे त्रिविष्टपम्" ॥ ३ ॥</c>

;p{0002}
... सटीकामरकोशस्य [स्वर्गवर्गः
<v>भेदाख्यानाय न द्वन्द्वो नैकशेषो न संकरः ।।
कृतोऽत्र भिन्नलिङ्गानामनुक्तानां क्रमादृते ॥ ४ ॥</v>
<c>भेदेति । अत्रास्मिन् ग्रन्थेऽनुक्तानामव्युत्पादितानां
भिन्नलिङ्गानामसमानलिङ्गानां नाम्नां भेदाख्यानाय लिङ्गभेदं समाख्यातुं द्वन्द्वो
न कृतः । यथा "कुलिशं भिदुरं पविः"। न तु "कुलिशभिदुरपवयः" इति ।
तथा एकशेषोऽपि न कृतः। शिष्यमाणलिङ्गस्यैव प्रतीतेः । यथा । "नभः खं
श्रावणो नभाः" । न तु "खश्रावणौ तु नभसी" इति [^१] तथा क्रमादृते क्रमं
विना संकरोऽपि भिन्नलिङ्गानां मिश्रीभावोऽपि न कृतः । साहचर्येण लिङ्गनि- 
श्चयाभावप्रसङ्गात् । किं तु स्त्रीपुंनपुंसकानि क्रमेण पठितानि । यथा । "स्तवः
स्तोत्रं स्तुतिर्नुतिः"। न तु "स्तुतिः स्तोत्रं स्तवो नुतिः" इति । अत्र प्रायशो
रूपभेदेनेत्याद्युक्तरीत्या येषां लिङ्गं व्युत्पादितं तेषां तु भिन्नलिङ्गानामपि 
स्थलान्तरे द्वन्द्वादयः कृताः । यथा । "अप्सरोयक्षरक्षोगन्धर्वकिन्नराः" । "माता-
पितरौ पितरौ" ॥ ४ ॥</c>

<v>त्रिलिङ्ग्यां त्रिष्विति पदं मिथुने तु द्वयोरिति ।।
निषिद्धलिङ्गं शेषार्थं त्वन्ताथादि न पूर्वभाक् ॥ ५ ॥</v>
<c>त्रिलिङ्ग्यामिति । त्रिलिङ्ग्यां लिङ्गत्रयसमाहारे त्रिष्विति 
पदमुक्तम् । यथा । "त्रिषु स्फुलिङ्गोऽग्निकणः" । स्फुलिङ्गशब्दो लिङ्गत्रयेऽपि
वर्तत इत्यर्थः । तथा मिथुने स्त्रीपुंसयोर्द्वयोः इति पदम् । यथा । "वह्नेर्द्वयो- 
र्ज्वालकीलौ" । तथा निषिद्धलिङ्गं शेषार्थम् । यत्र लिङ्गं निषिद्धं तत्र तदवशिष्टं
लिङ्गं ज्ञेयम् । यथा । "व्योमयानं विमानोऽस्त्री" इत्यत्र स्त्रीलिङ्गे निषिद्धे विमानस्य
पुंनपुंसकविधिः । तथा तुशब्दः अन्तो यस्य तत्त्वन्तम् । अथशब्दः आदिर्यस्य
तदथादि । इदं द्वयं पूर्वभाक् न भवति पूर्वेण न संबध्यते । यथा । "पुलोमजा 
शचीन्द्राणी नगरी त्वमरावती" इत्यत्र नगरीति त्वन्तं पदमिन्द्राण्या न संब-
ध्यते किंत्वमरावत्या संबद्धम् । तथा "नित्यानवरताजस्रमप्यथातिशयो भर"
इत्यथादि पदं न पूर्वभाक् । किं तु भरस्य पर्यायः ॥ ५ ॥</c>

<v>स्वरव्ययं स्वर्गनाकत्रिदिवत्रिदशालयाः ।।
सुरलोको द्योदिवौ द्वे स्त्रियां क्लीबे त्रिविष्टपम् ॥ ६ ॥</v>
<c>स्वरिति । स्वः स्वर्गः
नाकः । न कं सुखं अकं दुःखं तत् न विद्यते यस्मिन् । न भ्राडिति प्रकृतिभा-
वान्नलोपो न । त्रिदिवः त्रिदशालयः सुरलोकः द्यौः द्यौः त्रिविष्टपम् इति
नव नामानि स्वर्गस्य । तत्र स्वरित्यव्ययं "स्वरादिनिपातमव्ययम्" इति सूत्रात् ।
लिङ्गसंख्याकारकाभाववादित्यर्थः । द्योदिवौ द्वे स्त्रीलिङ्गे । द्यौर्गोवदाद्यः । द्यौः
दिवौ दिवः द्युभ्यामित्यादिरपरः । त्रिविष्टपं क्लीबे नपुंसके एव । त्रिदशालयादयः
सुरसदनादिशब्दोपलक्षकाः । एवमुत्तरत्रापि अर्थसाम्येन पर्यायान्तराणि 
स्वयमूह्यानि । स्त्रियौ क्लीबे इत्यपि पाठः ॥ ६ ॥</c>

<f id="1">१ अत्रत्यं टिप्पणं स्थलाभावादनुक्रमणिकाऽनन्तरपृष्ठे लिखितमिति तत्रैव द्रष्टव्यम् ।</f>

;p{0003}
प्रथमं काण्डम्.
<v>अमरा निर्जरा देवास्त्रिदशा विबुधाः सुराः ।।
सुपर्वाणः सुमनसस्त्रिदिवेशा दिवौकसः ॥ ७ ॥ </v>
<c>अमराः निर्जराः देवाः
त्रिदशाः विबुधाः सुराः सुपर्वाणः सुमनसः त्रिदिवेशाः दिवौकसः "दिवो
कसः" ॥ ७ ॥ </c>

<c>आदितेया दिविषदो लेखा अदितिनन्दनाः ।।
आदित्या ऋभवोऽस्वप्ना अमर्त्या अमृतान्धसः ॥ ८ ॥</c>
<v>आदितेयाः दिविषदः लेखाः अदितिन्दनाः आदित्याः
ऋभवः अस्वप्नाः अमर्त्याः अमृतान्धसः ॥ ८ ॥</v>

<v>बर्हिर्मुखाः क्रतुभुजो गीर्वाणां दानवारयः ।
वृन्दारका दैवतानि पुंसि वा देवता स्त्रियाम् ॥ ९ ॥</v>
<c>बर्हिर्मुखाः। बर्हिरग्निः मुखं
येषाम् । क्रतुभुजः गीर्वाणाः "गीर्वाणाः" दानवारयः वृन्दारकाः दैवतानि
देवताः इति षड्विंशतिर्नामानि देवानाम् । व्यक्तिबाहुल्याद्बहुवचनप्रयोगः ।
विकल्पेन दैवतशब्दः पुंसि । यथा दैवतमिदं दैवतोऽयमिति । देव एव देवता
स्वार्थे तल् ॥ ९ ॥ </c>

अथ सङ्घचारिण आह । आदित्येति । "आदित्या द्वादश
प्रोक्ता विश्वे देवा दश स्मृताः । वसवश्वाष्ट संख्याताः षट्त्रिंशत्तुषिता मताः" ॥ १ ॥

"आभास्वराश्चतुःषष्टिर्वाताः पंचाशदूनकाः । महाराजिकनामानो द्वे शते
विंशतिस्तथा" ॥ २ ॥"

<v>आदित्यविश्ववसवस्तुषिताभास्वरानिलाः ॥
महाराजिकसाध्याश्च रुद्राश्च गणदेवताः ॥ १० ॥</v>
<c>"साध्या द्वादश विख्याता रुद्रा एकादश स्मृताः" । आदित्या
द्वादश । विश्वेदेवा दश । वसवोऽष्टौ । तुषिताः षट्त्रिंशत् । आभास्वराः
चतुःषष्टिः । अनिला एकोनपञ्चाशत् । महाराजिकाः विंशत्यधिकशतद्वयम् ।
साध्या द्वादश । रुद्रा एकादश । एता गणदेवताः । अत्र तुषिताद्या गणा
बौद्धपातञ्जलादौ द्रष्टव्याः ॥ १० ॥</c>

;p{0004}
<v>विद्याधराप्सरोयक्षरक्षोगन्धर्वकिन्नराः ।।
पिशाचो गुह्यकः सिद्धो भूतोऽमी देवयोनयः ॥ ११ ॥</v>
<c>देवयोनीनाह । विद्येति । विद्याधरा
जीमूतवाहनादयः । अप्सरसो देवाङ्गनाः । यक्षाः कुबेरादयः । रक्षांसि माया- 
विनो लङ्कादिवासिनः । गन्धर्वास्तुम्बुरुप्रभृतयो देवगायनाः । किन्नरा अश्वादि-
मुखा नराकृतयः। पिशाचाः पिशिताशा भूतविशेषाः । गुह्यकाः मणिभद्रादयः ।
"निधिं रक्षन्ति ये रक्षास्ते स्युर्गुह्यकसंज्ञकाः"। सिद्धाः विश्वावसुप्रभृतयः ।
भूताः बालग्रहादयो रुद्रानुचरा वा । जातावेकवचनानि । एते देवयोनिसं- 
ज्ञका इत्यर्थः । विद्याधरोऽप्सर इत्यपि पाठः । भिन्नलिङ्गत्वादग्रेऽनभिधाना-
दसमास इति रामाश्रम्याम् ॥ ११ ॥</c>

<v>असुरा दैत्यदैतेयदनुजेन्द्रारिदानवाः ।
शुक्रशिष्या दितिसुताः पूर्वदेवाः सुरव्दिषः ॥ १२ ॥</v>
<c>असुराः "आसुराः" दैत्याः दैतेयाः
दनुजाः इन्द्रारयः दानवाः शुक्रशिष्याः दितिसुताः पूर्वदेवाः सुरद्विषः इति
दश नामान्यसुराणाम् ॥ १२ ॥</c>

<v>सर्वज्ञः सुगतो बुद्धो धर्मराजस्तथागतः ।
समन्तभद्रो भगवान्मारजिल्लोकजिज्जिनः ॥ १३ ॥</v>
<c>सर्वज्ञः सुगतः बुद्धः धर्मराजः तथागतः । तथा
सत्यं गतं ज्ञातं यस्य । समन्तभद्रः भगवान मारजित् लोकजित् जिनः ॥ १३ ॥</c>

<v>षडभिज्ञो दशबलोऽव्दयवादी विनायकः ।
मुनीन्द्रः श्रीघनः शास्ता मुनिः शाक्यमुनिस्तु यः ॥ १४ ॥ </v>
<c>षडभिज्ञः दशबलः अद्वयवादी विनायकः मुनीन्द्रः श्रीधनः शास्ता मुनिः इत्य-
ष्टादश बुद्धस्य । शाक्यमुनिः ॥ १४ ॥</c>

<v>स शाक्यसिंहः सर्वार्थसिद्धः शौध्दोदनिश्च सः ।
गौतमश्चार्कबन्धुश्च मायादेवीसुतश्च सः ॥ १५ ॥</v>
<c>शाक्यसिंहः सर्वार्थसिद्धः शौद्धोदनिः
गौतमः । गोतमस्य शिष्यः गौतमः । "तस्येदम्" इत्यण् । अर्कबन्धुः मायादे-
वीसुतः इति सप्त नामानि बुद्धावान्तरभेदस्य शाक्यमुनेः । षडभिज्ञःषट्
अभितः ज्ञायमानानि यस्य । दिव्यं चक्षुः श्रोत्रं परिचितज्ञानं पूर्वनिवा-
सानुस्मृतिः आत्मज्ञानं वियद्गमनं कायव्यूहादिसिद्धिश्चेति इमानि षट्
ज्ञायमानानि । दश बलानि यस्य दशबलः । "दानं शीलं क्षमा वीर्यं ध्यानप्र-
ज्ञाबलानि च । उपायः प्रणिधिर्ज्ञानं दश बुद्धबलानि च" इति ॥ १५ ॥</c>

;p{0005}
प्रथमं काण्डम्.
<v>ब्रह्मात्मभूः सुरज्येष्ठः परमेष्ठी पितामहः ।।
हिरण्यगर्भो लोकेशः स्वयंभूश्चतुराननः ॥ १६ ॥</v>
<c>ब्रह्मा आत्मभूः सुरज्येष्ठः परमेष्ठी पितामहः हिरण्यगर्भः लोकेशः स्वयंभूः चतुराननः ॥ १६ ॥</c>

<v>धाताऽब्जयोनिर्द्रुहिणो विरिञ्चिः कमलासनः ।
स्रष्टा प्रजापतिर्वेधा विधाता विश्वसृधिः ॥ १७ ॥
<c>धाता अब्जयोनिः द्रुहिणः "दुषणः" विरिञ्चिः "विरिञ्चिः"
कमलासनः स्रष्टा प्रजापतिः वेधाः विधाता विश्वमृट् विधिः इति विंश तिब्रमणः ॥ १७ ॥</c>

<v>("नाभिजन्माण्डजः पूर्वो निधनः कमलोद्भवः ।
सदानन्दो रजोमूर्तिः सत्यको हंसवाहनः ॥ १ ॥) (१)
विष्णुर्नारायणः कृष्णो वैकुण्ठो विष्टरश्रवाः ।
दामोदरो हृषीकेशः केशवो माधवः स्वभूः ॥ १८ ॥</v>
<c>विष्णुः नारायणः "नरायण" कृष्णः वैकुण्ठः विष्टर-
श्रवाः दामोदरः । दाम उदरे यस्य । हृषीकेशः । हृषीकाणामिन्द्रिया-
णामीशः । केशवः माधवः स्वभूः ॥ १८ ॥</c>

<v>दैत्यारिः पुण्डरीकाक्षो गोविन्दो गरुडध्वजः ।
पीताम्बरोऽच्युतः शार्ङ्गी विष्वक्सेनो जनार्दनः ॥ १९ ॥</v>
<c>दैत्यारिः पुण्डरीकाक्षः गोविन्दः
गरुडध्वजः पीताम्बरः अच्युतः शार्ङ्गी । शृङ्गस्य विकारो धनुः यस्यास्ति
सः । विष्वक्सेनः "विश्वक्सेनः" जनार्दनः ॥ १९ ॥</c>

<v>उपेन्द्र इन्द्रावरजश्चक्रपाणिश्चतुर्भुजः ।
पद्मनाभो मधुरिपुर्वासुदेवस्त्रिविक्रमः ॥ २० ॥</v>
<c>उपेन्द्रः इन्द्रावरजः
चक्रपाणिः चतुर्भुजः पद्मनाभः मधुरिपुः वासुदेवः त्रिविक्रमः ॥ २० ॥</c>

<v>देवकीन्दनः शौरिः श्रीपतिः पुरुषोत्तमः ।
वनमाली बलिध्वंसी कंसारातिरधोक्षजः ॥ २१ ॥</v>
<c>देवकीनन्दनः शौरिः "सौरिः" श्रीपतिः पुरुषोत्तमः वनमाली बलिध्वंसी
कंसारातिः अधोक्षजः ॥ २१ ॥</c>

<f id="1">१ अयं श्लोकस्तालपत्रपुस्तकेऽपि नास्ति ।<f>

;p{0006}
सटीकामरकोशस्य  [स्वर्गवर्गः
<v>विश्वम्भरः कैटभजिद्विधुः श्रीवत्सलाञ्छनः ।
(पुराणपुरुषो यज्ञपुरुषो नरकान्तकः ॥ २२ ॥</v>
<c>विश्वम्भरः कैटभजित् विधुः श्रीवत्सलाञ्छनः ।
श्रीयुक्तो वत्सः श्रीवत्सः केशावर्तविशेषः लाञ्छनं चिह्नं यस्य । उक्तं च
हरिवंशे । श्रीवत्सेनोरसि श्रीमान् रोमजातेन राजता । शुशुभे भगवान् कृष्णः ।
पुराणपुरुषः यज्ञपुरुषः नरकान्तकः ॥ २२ ॥</c>

<v>जलशायी विश्वरूपो मुकुन्दो मुरमर्दनः ।) (१)
वसुदेवोऽस्य जनकः स एवानकदुन्दुभिः ॥ २३ ॥</v>
<c>जलशायी विश्वरूपः मुकुन्दः
मुरमर्दनः । इति षट्चत्वारिंशद्विष्णोः । अस्य कृष्णस्य जनकः पिता वसु-
देवः । वसुदेव एव आनकदुन्दुभिः द्वे कृष्णपितुः ॥ २३ ॥</c>

<v>बलभद्रः प्रलम्बघ्नो बलदेवोऽच्युताग्रजः ।
रेवतीरमणो रामः कामपालो हलायुधः ॥ २४ ॥</v>
<c>बलभद्रः प्रलम्बघ्नः
बलदेवः अच्युताग्रजः रेवतीरमणः रामः कामपालः हलायुधः ॥ २४ ॥</c>

<v>नीलाम्बरो रौहिणेयस्तालाङ्को मुसली हली ।
संकर्षणः सीरपाणिः कालिन्दीभेदनो बलः ॥ २५ ॥</v>
<c>नीलाम्बरः रौहिणेयः तालाङ्कः मुसली "मुषली" हली संकर्षणः सीरपाणिः
कालिन्दीभेदनः बलः । इति सप्तदश बलरामस्य ॥ २५ ॥</c>

<v>मदनो मन्मथो मारः प्रद्युम्नो मीनकेतनः ।
कन्दर्पो दर्पकोऽनङ्गः कामः पञ्चशरः स्मरः ॥ २६ ॥</c>
<c>मदनः मन्मथः
मारः प्रद्युम्नः मीनकेतनः कन्दर्पः दर्पकः अनङ्गः कामः पञ्चशरः स्मरः ॥ २६ ॥</c>

<v>शम्बरारिर्मनसिजः कुसुमेषुरनन्यजः ।
पुष्पधन्वा रतिपतिर्मकरध्वज आत्मभूः ॥ २७ ॥</c>
<c>शम्बरारिः "सम्बरारिः" मनसिजः कुसुमेषुः अनन्यजः पुष्प-
धन्वा रतिपतिः मकरध्वजः आत्मभूः । इत्येकोनविंशतिर्मदनस्य नामानि ॥ २७ ॥</c>

<f id="1">१ अयं श्लोकस्तालपत्रपुस्तके नास्ति</f>

;p{0007}
प्रथमं काण्डम्. 
<v>ब्रह्मसूर्ऋष्यकेतुः स्यादनिरुद्ध उषापतिः ।
लक्ष्मीः पद्मालया पद्मा कमला श्रीर्हरिप्रिया ॥ २८ ॥</v>
<c>"अरविन्दमशोकं च चूतं च नवमल्लिका ॥ नीलोत्पलं च पञ्चैते
पञ्चबाणस्य सायकाः ॥ १ ॥ "उन्मादनस्तापनश्च शोषणः स्तम्भनस्तथा ॥
संमोहनश्च कामस्य पञ्च बाणाः प्रकीर्तिताः" ॥ २ ॥ ब्रह्मसूः ऋष्यकेतुः
"ऋश्यकेतुः विश्वकेतुः झषकेतुः"  इत्यापि पाठान्तरम् । अनिरुद्धः उषापतिः
इति चत्वारि प्रद्युन्मसूनोः । लक्ष्मीः पद्मालया पद्मा कमला श्रीः हरि-
प्रिया ॥ २८ ॥</c>

<v>इन्दिरा लोकमाता मा क्षीरोदतनया रमा ।
("भार्गवी लोकजननी क्षीरसागरकन्यका") । (१)
शङ्खो लक्ष्मीपतेः पाञ्चजन्यश्चक्रं सुदर्शनम् ॥ २९ ॥</v>
<c>इन्दिरा लोकमाता मा क्षीरोदतनया । "क्षीराब्धितनया" इत्यपि
पाठः । रमा । इत्येकादश लक्ष्म्याः । लक्ष्मीपतेर्विष्णोः शङ्खः पाञ्चजन्यः ।
तस्य चक्रं सुदर्शननामकम् । "सुदर्शनः" ॥ २९ ॥</c>

<v>कौमोदकी गदा खड्गो नन्दकः कौस्तुभो मणिः ।
(चापः शार्ङ्गं मुरारेस्तु श्रीवत्सो लाञ्छनं स्मृतम् ॥ ३० ॥</v>  
<c>तस्य गदा कौमोदकी ।
कुमोदक इति श्रीविष्णोर्नाम तस्येयं कौमोदकी "तस्येदम्" इत्यण् ङीप् दुर्गसंमतो-
ऽयमर्थः । "कौपोदकी" । तस्य खङ्गः नन्दकः । तस्य मणिः कौस्तुभः । तस्य
चापः शार्ङ्गम् । अस्योरःस्थलाञ्छनं श्रीवत्सः ॥ ३० ॥</c>

<v>"अश्वाश्च शैब्यसुग्रीवमेघपुष्पबलाहकाः ।
सारथिर्दारुको मन्त्री ह्युद्धवश्चानुजो गदः" ॥ १ ॥) (२)
गरुत्मान्गरुडस्तार्क्ष्यो वैनतेयः खगेश्वरः ।
नागान्तको विष्णुरथः सुपर्णः पन्नगाशनः ॥ ३१ ॥</v>
<c>अस्य अश्वाश्च शैब्य-
सुग्रीव-मेघपुष्प-बलाहकाश्चत्वारः । दारुकः सारथिः । मन्त्री उद्धवः ।
अनुजः गदः । तदुक्तम् । "गदो भ्रातरि विष्णोश्च आमये नायुधे गदा" ।
एकैकम् ॥ १ ॥ गरुत्मान् गरुडः तार्क्ष्यः वैनतेयः खगेश्वरः नागान्तकः विष्णु-
रथः सुपर्णः पन्नगाशनः इति नव नामानि गरुडस्य ॥ ३१ ॥</c>

<v>शम्भुरीशः पशुपतिः शिवः शूली महेश्वरः ।
ईश्वरः शर्व ईशानः शंकरश्चन्द्रशेखरः ॥ ३२ ॥<v>
<c>शंभुः ईशः
पशुपतिः शिवः शूली महेश्वरः । ईश्वरः शर्वः "सर्वः" ईशानः शंकरः चन्द्र- 
शेखरः ॥ ३२ ॥</c>

<f id="1">१ इदमर्घे तालपत्रपुस्तकेऽपि नास्ति ॥ २ अयं सार्थोऽपि श्लोकस्तालपत्रपुस्तके नास्ति ।</f> 

;p{0008}
सटीकामरकोशस्य [स्वर्गवर्गः
<v>भूतेशः खण्डपरशुर्गिरीशो गिरिशो मृडः ।
मृत्युंजयः कृत्तिवासाः पिनाकी प्रमथाधिपः ॥ ३३ ॥</v>
<c>भूतेशः खण्डपरशुः गिरीशः गिरेः कैलासस्य ईशः । 
गिरीशः । गिरिर्यस्यास्ति अथवा गिरौ शेते । मृडः मृत्युञ्जयः कृत्तिवासाः
पिनाकी प्रमथाधिपः ॥ ३३ ॥</c>

<v>उग्रः कपर्दी श्रीकण्ठः शितिकण्ठः कपालभृत् ।
वामदेवो महादेवो विरूपाक्षस्त्रिलोचनः ॥ ३४ ॥</v>
<c>उग्रः कपर्दी श्रीकण्ठः शितिकण्ठः कपालभृत्
वामदेवः महादेवः विरूपाक्षः त्रिलोचनः ॥ ३४ ॥</c>

<v>कृशानुरेताः सर्वज्ञो धूर्जटिर्नीललोहितः ।
हरः स्मरहरो भर्गरूयम्बकस्त्रिपुरान्तकः ॥ ३५ ॥</v>
<c>कृशानुरेताः सर्वज्ञः धूर्जटिः
नीललोहितः हरः "हीरः" स्मरहरः भर्गः "भर्ग्यः" त्र्यम्बकः त्रिपुरान्तकः ॥ ३५ ॥</c>

<v>गङ्गाधरोऽन्धकरिपुः क्रतुध्वंसी वृषध्वजः ।
व्योमकेशो भवो भीमः स्थाणू रुद्र उमापतिः ॥ ३६ ॥</v>
<c>गङ्गाधरः अन्धकरिपुः क्रतुध्वंसी वृषध्वजः व्योमकेशः भवः भीमः
स्थाणुः रुद्रः उमापतिः इत्यष्टचत्वारिंशन्नामानि शिवस्य । ईशितुं शीलमस्येश्वरः ।
ईष्टे तच्छील ईशानः ॥ ३६ ॥</c>

<v>("अहिर्बुध्न्योऽष्टमूर्तिश्च गजारिश्च महानटः ।") (१)
कपर्दोऽस्य जटाजूटः पिनाकोऽजगवं धनुः ।
प्रमथाः स्युः पारिषदा ब्राह्मीत्याद्यास्तु मातरः ॥ ३७ ॥</v>
<c>अस्य शंभोः जटाजूटः कपर्दनामा अस्य धनु:
अजगवम् । "अजकवम्" तदेव पिनाक इत्यपि । अस्य पारिषदाः परि-
षदि साधवः "पारिषद्याः" प्रमथाः । ब्राह्मीत्याद्याः "ब्रह्मीण्याद्याः"
मातरः । यथाहुः । "ब्राह्मी माहेश्वरी चैव कौमारी वैष्णवी तथा ।
वाराही च तथेन्द्राणी चामुण्डा सप्त मातरः" इति ॥ ३७ ॥</c>

<v>विभूतिर्भूतिरैश्वर्यमणिमादिकमष्टधा ।
उमा कात्यायनी गौरी काली हैमवतीश्वरी ॥ ३८ ॥</v>
<c>विभूतिः भूतिः
ऐश्वर्ये इति त्रीणि ऐश्वर्यस्य । तत्तु अणिमा महिमेत्यादिभेदैरष्टविधम् ।
ते चाष्टौ भेदा यथा "अणिमा महिमा चैव गरिमा लघिमा तथा । प्राप्तिः
प्राकाम्यमीशित्वं वशित्वं चाष्टसिद्धयः ॥ अणोर्भावः । महतो भावः,येन ब्रह्माण्डे
न माति । गुरोर्भावः । लघोर्भावः । प्राप्तिरङ्गुल्यग्रेण चन्द्रादेः । प्रकामस्य भाव
इच्छानभिघातः । ईशिनो भावः प्रभुत्वं येन स्थावरा अप्याज्ञाकारिणः ।
वशिनो भावः येन भूमावपि उन्मज्जननिमज्जने ।" उमा कात्यायनी गौरी
काली "काला" हैमवती ईश्वरी "ईश्वरा" ॥ ३८ ॥</c>

<f id="1">१ इदमर्घे तालपत्रपुस्तकेऽपि नास्ति ।।</f>

;p{0009}
प्रथमं काण्डम.
<v>शिवा भवानी रुद्राणी शर्वाणी सर्वमङ्गला ।
अपर्णा पार्वती दुर्गा मृडानी चण्डिकाम्बिका ॥ ३९ ॥</v>
<c>शिवा "शिवी" भवानी
रुद्राणी शर्वाणी सर्वमङ्गला अपर्णा पार्वती दुर्गा मृडानी चण्डिका अम्बिका ॥ ३९॥</c>

<v>(आर्या दाक्षायणी चैव गिरिजा मेनकात्मजा ।) (१)
विनायको विघ्नराजद्वैमातुरगणाधिपाः ॥ ४० ॥<v>
<c>आर्या दाक्षायणी गिरिजा मेनकात्मजा इत्येकविंशतिः पार्वत्याः ॥ विनायकः
विघ्नराजः द्वैमातुरः गणाधिपः ॥ ४० ॥</c>

<v>अप्येकदन्तहेरम्बलम्बोदरगजाननाः ।
कार्तिकेयो महासेनः शरजन्मा षडाननः ॥ ४१ ॥</v>
<c>एकदन्तः हेरम्बः लम्बोदरः गजाननः
इत्यष्टौ गणेशस्य । कार्तिकेयः महासेनः शरजन्मा षडाननः ॥ ४१ ॥</c>

<v>पार्वतीनन्दनः स्कन्दः सेनानीरग्निभूर्गुहः ।
बाहुलेयस्तारकजिद्विशाखः शिखिवाहनः ॥ ४२ ॥</v>
<c>पार्वतीनन्दनः
स्कन्दः सेनानीः अग्निभूः गुहः बाहुलेयः तारकजित् विशाखः शिखिवाहनः ॥ ४२॥</c>

<v>षाण्मातुरः शक्तिधरः कुमारः क्रौञ्चदारणः ।
(श्रृङ्गी भृङ्गी रिटिस्तुण्डी नन्दिको नन्दिकेश्वरः ॥ ४३ ॥</v>
<c>षाण्मातुरः शक्तिधरः कुमारः क्रौञ्चदारणः "कौञ्चदारणः" इति सप्तदश
स्कन्दस्य । शृङ्गी भृङ्गी  रिटिः तुण्डी नन्दिकः नन्दिकेश्वरः इति षण्नामानि नन्दिनः ।
शृङ्गी भृङ्गीत्यर्धं क्षेपकमिति केचित् ॥ ४३ ॥</c>

<v>"कर्ममोटी तु चामुण्डा चर्ममुण्डा तु चर्चिका ।") (२)
इन्द्रो मरुत्वान्मघवा बिडौजाः पाकशासनः ।
वृद्धश्रवाः शुनासीरः पुरुहूतः पुरन्दरः ॥ ४४ ॥</v>
<c>इन्द्रः मरुत्वान् मघवा "मघवान्"
बिडौजाः पाकशासनः वृद्धश्रवाः शुनासीरः "द्वितालव्यः द्विदन्त्यश्च" पुरुहूतः
पुरन्दरः ॥ ४४ ॥</c>

<f id="1">१ इदमर्घे तालपत्रपुस्तके नास्ति ॥ २ इदं पद्यमपि तालपत्रपुस्तके नास्ति ।।</f>

;p{0010}
सटीकामरकोशस्य [स्वर्गवर्गः
<v>जिष्णुर्लेखर्षभः शक्रः शतमन्युर्दिवस्पतिः ।
सुत्रामा गोत्रभिद्वज्री वासवो वृत्रहा वृषा ॥ ४५ ॥</v>
<c>जिष्णुः लेखर्षभः शक्रः शतमन्युः । शतं मन्यवो यज्ञाः यस्य ।
'मन्युर्दैन्ये क्रतौ क्रुधि' इति विश्वः । दिवस्पतिः सुत्रामा "सूत्रामा" गोत्रभित्
वज्री वासवः वृत्रहा वृषा ॥ ४५ ॥</c>

<v>वास्तोष्पतिः सुरपतिर्बलारातिः शचीपतिः ।
जम्भभेदी हरिहयः स्वाराण्नमुचिसूदनः ॥ ४६ ॥</v>
<c>वास्तोष्पतिः सुरपतिः बलारातिः शचीपतिः
जम्भभेदी हरिहयः स्वाराट् नमुचिसूदनः ॥ ४६ ॥</c>

<v>संक्रन्दनो दुश्च्यवनस्तुराषाण्मेघवाहनः ।
आखण्डलः सहस्राक्ष ऋभुक्षास्तस्य तु प्रिया ॥ ४७ ॥</v>
<c>सक्रन्दनः दुश्चवनः तुराषाट्
मेघवाहनः । आखण्डलः सहस्राक्षः ऋभुक्षाः इति पञ्चत्रिंशदिन्द्रस्य । तत्र स्वाराट्
जकारान्तः । तुराषाट् हान्तः । ऋभुक्षा नान्तः पथिवत् । तस्येन्द्रस्य प्रिया तु पुलो-
मजेत्युत्तरेण सम्बन्धः ॥ ४७ ॥</c>

<v>पुलोमजा शचीन्द्राणी नगरी त्वमरावती ।
हय उच्चैःश्रवाः सूतो मातलिर्नन्दनं वनम् ॥ ४८ ॥</v>
<c>पुलोमजा शची "दम्त्यादिरपि" इन्द्राणी । इति
त्रयमिन्द्रप्रियायाः । इन्द्रस्य नगरी तु अमरावती । तस्य अश्व उच्चैःश्रवाः । तस्य
सारथिर्मातलिः । तस्योपवनं नन्दनम् ॥ ४८ ॥</c>

<v>स्यात्प्रासादो वैजयन्तो जयन्तः पाकशासनिः ।
ऐरावतोऽभ्रमातङ्गैरावणाभ्रमुवल्लभाः ॥ ४९ ॥</v>
<c>इन्द्रस्य प्रासादो गृहविशेषः वैज-
यन्तनामा । जयन्तः पाकशासनिः द्वे इन्द्रपुत्रस्य । ऐरावतः अभ्रमातङ्गः ऐरावणः
अभ्रमुवल्लभः इति चत्वारि ऐरावतस्य ॥ ४९ ॥</c>

<v>ह्रादिनी वज्रमस्त्री स्यात्कुलिशं भिदुरं पविः ।
शतकोटिः स्वरुः शम्बो दम्भोलिरशनिर्द्वयोः ॥ ५० ॥</v>
<c>ह्रादिनी वज्रं कुलिशं भिदुरं
"भिदिरं" पविः शतकोटिः स्वरुः "सन्तोऽपि" शम्बः "सम्बः । शम्बः । तालव्या
अपि दन्त्याश्च सम्बसूकरपांसव इत्यूष्मविवेकः" दम्भोलिः अशनिः इति दशकं
वज्रस्य । तत्र ह्रादिनी स्त्री वज्रमस्त्री पुन्नपुंसकलिङ्गम् । पव्यादयः पुंसि ।
अशनिर्द्वयोः स्त्रीपुंसयोः ॥ ५० ॥</c>

;p{0011}
प्रथमं काण्डम्.
<v>व्योमयानं विमानोऽस्त्री नारदाद्याः सुरर्षयः ।
स्यात्सुधर्मा देवसभा पीयूषममृतं सुधा ॥ ५१ ॥</v>
<c>व्योमयानं विमानः द्वे विमानस्य । तत्र विमानः
पुंसि क्लीबे च । नारददेवलाद्याः सुरर्षयः एकम् । सुधर्मा देवसभा इति द्वे देवस-
भायाः । पीयूषं "पेयूषं" अमृतं सुधा त्रीण्यमृतस्य ॥ ५१ ॥</c>

<v>मन्दाकिनी वियद्गङ्गा स्वर्णदी सुरदीर्घिका ।
मेरुः सुमेरुर्हेमाद्री रत्नसानुः सुरालयः ॥ ५२ ॥</v>
<c>मन्दाकिनी वियद्गङ्गा
स्वर्णदी सुरदीर्घिका चत्वारि मन्दाकिन्याः । मेरुः सुमेरुः हेमाद्रिः रत्नसानुः
सुरालयः पञ्चकं कनकाचलस्य ॥ ५२ ॥</c>

<v>पञ्चैते देवतरवो मन्दारः पारिजातकः ।
सन्तानः कल्पवृक्षश्च पुंसि वा हरिचन्दनम् ॥ ५३ ॥</v>
<c>मन्दारः परिजातकः सन्तानः कल्पवृक्षः
हरिचन्दनं पञ्चैते देवतरवः । तत्र हरिचन्दनं क्लीबपुंसोः ॥ ५३ ॥</c>

<v>सनत्कुमारो वैधात्रः स्वर्वैद्यावश्विनीसुतौ ।
नासत्यावश्विनौ दस्रावाश्विनेयौ च तावुभौ ॥ ५४ ॥</v>
<c>सनत्कुमारः
"सनात्कुमारः वैधात्रः द्वे सनकादेः । स्वर्वैद्यौ अश्विनीसुतौ नासत्यौ अश्विनौ
दस्रो आश्विनेयौ इति षट् अश्विनीकुमारयोः । तावुभौ यमलौ अत एव द्विवचनम्
॥ ५४ ॥</c>

<v>स्त्रियां बहुष्वप्सरसः स्वर्वेश्या उर्वशीमुखाः ।
हाहा हूहूश्चैवमाद्या गन्धर्वास्त्रिदिवौकसाम् ॥ ५५ ॥</v>
<c>उर्वशीमुखाः उर्वशीमेनकारम्भेत्याद्याः अप्सरसः स्वर्वेश्या इति चोच्यन्ते द्वे ।
"घृताची मेनका रम्भा उर्वशी च तिलोत्तमा । सुकेशी मञ्जुघोषाद्याः कथ्यन्तेऽप्स-
रसो बुधैः" । अत्र अप्सरसःशब्द एकस्यामपि व्यक्तौ बहुवचनान्तः स्त्रीलिङ्गः ।
अप्सरा इत्यपि प्रयोगदर्शनात्प्रायशो बहुत्वम् । हाहाः हूहूः एवमाद्यौ येषां ते
तथा दिवौकसां देवानां गन्धर्वाः गायना एकैकम् । आद्यशब्दात्तुम्बुरुविश्वावसुचि-
त्ररथप्रभृतयः । हाहाशब्दस्य रूपं तु हाहाः हाहौ हाहाः हाहां हाहौ हाहान्
हाहा हाहाभ्यामित्यादि "हाहाःसान्तोऽपि, गन्धर्वो हाहसि प्रोक्त इति रत्नकोशा-
त्" हूहूशब्दस्य द्वितीयैकवचनं हूहूमित्यादि द्रष्टव्यम् । "हहा इत्यादिह्रस्वः हुहुइत्यु-
भयह्रस्वश्च । गीतमाधुर्यसंपन्नौ विख्यातौ च हहाहुहू इति व्यासोक्तेः" ॥ ५५ ॥

;p{0012}
सटीकामरकोशस्य [स्वर्गवर्गः
<v>अग्निर्वैश्वानरो वह्निर्वीतिहोत्रो धनञ्जयः ।
कृपीटयोनिर्ज्वलनो जातवेदास्तनूनपात् ॥ ५६ ॥</v>
<c>अग्निः वैश्वानरः वह्निः वीतिहोत्रः । वीतिर्भक्ष्यं पुरोडाशादि हूयतेऽस्मिन् ।
धनञ्जयः कृपीटयोनिः । कृपीटस्य जलस्य योनिः, कृपीटमुदरे जले इति रत्न-
कोशात् कृपीटं योनिरस्येति वा । ज्वलनः जातवेदाः तनूनपात् ॥ ५६ ॥</c>

<v>बर्हिः शुष्मा कृष्णवर्त्मा शोचिष्केश उषर्बुधः ।
आश्रयाशो बृहद्भानुः कृशानुः पावकोऽनलः ॥ ५७ ॥</v>
<c>बर्हिः शुष्मा कृष्णवर्त्मा शोचिष्केशः उषर्बुधः आश्रयाशः "आशयाशः" बृहद्भानुः
कृशानुः पावकः अनलः ॥ ५७ ॥</c>

<v>रोहिताश्वो वायुसखः शिखावानाशुशुक्षणिः ।
हिरण्यरेता हुतभुग्दहनो हव्यवाहनः ॥ ५८ ॥</v>
<c>रोहिताश्वः "लादिरपि" वायुसखः शिखा-
वान् अशुशुक्षणिः । आशु शीघ्रं आशुं व्रीहिं वा शु क्षणोति क्षणु हिंसायाम् शु
इति पूजार्थमव्ययम् । हिरण्यरेताः हुतभुक् दहनः हव्यवाहनः ॥ ५८ ॥</c>

<v>सप्तार्चिर्दमुनाः शुक्रश्चित्रभानुर्विभावसुः ।
शुचिरप्पित्तमौर्वस्तु बाडवो वडवानलः ॥ ५९ ॥</v>
<c>सप्तार्चिः "काली कराली मनोजवा सुलोहिता सुधूम्रवर्णा स्फुलिङ्गिनी विश्वदासाँख्याः
सप्त वह्नेर्जिह्वाः" । दमुनाः "दमूनाः" शुक्रः चित्रभानुः विभावसुः । विभा
प्रभा वसु धनं यस्य सः । शुचिः अप्पित्तं इति चतुस्त्रिंशदग्निनामानि । बर्हिः
शुष्मेति संघातो विगृहीतं च नाम । 'शुक्रो वैश्वान्नरो बर्हिर्बहिःशुष्मा तनूनपात्'
इति शब्दार्णवात्" । बर्हते वर्धत इति बर्हिः । "इदन्तः सान्तोऽपि" शुष्यत्यनेन
शुष्मा "नान्तः अदन्तोऽपि" और्वः "उर्वः बहुत्वे ऊर्वा" । वाडवः वडवानलः
त्रयं वाडवाग्नेः ॥ ५९ ॥</c>

<v>वह्नेर्द्वयोर्ज्वालकीलावर्चिर्हेतिः शिखा स्त्रियाम् ।
त्रिषु स्फुलिङ्गोऽग्निकणः संतापः संज्वरः समौ ॥ ६० ॥</v>
<c>ज्वालः कीलः अर्चिः "इदन्तोऽपि" हेतिः शिखा पञ्चकं
वह्नेरर्चिषि । तत्र ज्वालकीलौ स्त्रीपुंसयोः । अर्चिः स्त्रीनपुंसकयोः । हेतिशिखे
स्त्रियाम् । स्फुलिङ्गः अग्निकणः द्वे अग्नेः कणिकायां त्रिषु लिङ्गत्रये । संतापः
संज्जरः द्वे अग्नेः संतापे ॥ ६० ॥</c>

;p{0013} 
प्रथमं काण्डम्,
<v>("उल्का स्यान्निर्गतज्वाला भूतिर्भसितभस्मनी ।
क्षारो रक्षा च दावस्तु दवो वनहुताशनः ॥ १ ॥") (१)
धर्मराजः पितृपतिः समवर्ती परेतराट् ।
कृतान्तो यमुनाभ्राता शमनो यमराड्यमः ॥ ६१ ॥</v>
<c>धर्मराजः पितृपतिः समवर्ती परेतराट् कृतान्तः
यमुनाभ्राता शमनः यमराट् यमः ॥ ६१ ॥</c>

<v>कालो दण्डधरः श्राद्धदेवो वैवस्वतोऽन्तकः ।
राक्षसः कौणपः क्रव्याक्रव्यादो ऽस्त्रप आशरः ॥ ६२ ॥</v>
<c>कालः दण्डधरः श्राद्धदेवः । श्राद्धस्य
देवः पितृपतित्वात् । वैवस्वतः अन्तकः इति चतुर्दश नामानि यमस्य । राक्षसः
कौणपः "कोणपः" क्रव्यात् । क्रव्यं मांसं अत्ति इति क्रव्यात् । क्रव्यादः अस्त्रपः
अस्त्रं रक्तं पिबति "अश्रपः" आशरः आ शृणाति हिनस्तीत्याशरः "आशिरः" ॥ ६२ ॥</c>

<v>रात्रिंचरो रात्रिचरः कर्बुरो निकषात्मजः ।
यातुधानः पुण्यजनो नैर्ऋतो यातुरक्षसी ॥ ६३ ॥</v>
<c>रात्रिंचरः रात्रिचरः कर्बुरः "कर्बरः" निकषात्मजः यातुधानः
"जातुधानः" पुण्यजनः नैर्ऋतः यातु रक्षः पञ्चदश राक्षसस्य । तत्र यातुरक्षसी
नपुंसके ॥ ६३ ॥</c>

<v>प्रचेता वरुणः पाशी यादसांपतिरप्पतिः ।
श्वसनः स्पर्शनो वायुर्मातरिश्वा सदागतिः ॥ ६४ ॥</v>
<c>प्रचेताः वरुणः "वरणः" पाशी यादसांपतिः । षष्ठ्या अलुक् ।
अप्पतिः पञ्चकं वरुणस्य । श्वसनः स्पर्शनः वायुः मातरिश्वा । मातरि अन्तरिक्षे
श्वयति सञ्चरति श्वन्नुक्षन्निति निपातनात् सप्तम्या अलुक् । सदागतिः ॥ १४ ॥</c>

<v>पृषदश्वो गन्धवहो गन्धवाहानिलाशुगाः ।
समीरमारुतमरुज्जगत्प्राणसमीरणाः ॥ ६५ ॥</v>
<c>पृषदश्वः । पृषन्मृगभेदोऽश्वो वाहनमस्य । गन्धवहः गन्धवाहः अनिलः आशुगः
समीरः मारुतः मरुत् जगत्प्राणः "जगत् प्राण इति पदद्वयमपि" समीरणः ॥ ६५ ॥</c>

<v>नक्षस्वद्वातपवनपवमानप्रभञ्जनाः ।
(प्रकम्पनो महावातो झञ्झावातः सवृष्टिकः ॥ ६६ ॥ २)</v>
<c>नभस्वान् वातः "वातिः" पवनः पवमानः प्रभञ्जनः विंशतिर्नामानि वायोः ।
प्रकम्पनः महावातः द्वयं महावायोः । स एव सवृष्टिकः झञ्झावात इत्युच्यते ॥ ६६ ॥</c>

<f id="1">१ इदं पद्यं तालपत्रपुस्तकेऽपि नास्ति ॥ २ इदमर्घे तालपत्रपुस्तके नास्ति ।</f>

;p{0014}
सटीकामरकोशस्य [स्वर्गवर्गः
<v>प्राणोऽपानः समानश्चोदानव्यानौ च वायवः ।
शरीरस्था इमे रंहस्तरसी तु रयः स्यदः ॥ ६७ ॥</v>
<c>प्राणः अपानः समानः उदानः व्यानः इमे पञ्च शरीरस्था वायुभेदाः । तथा
चोक्तम् । 'हृदि प्राणो गुदे ऽपानः समानो नाभिमण्डले । उदानः कण्ठदेशे
स्याब्धानः सर्वशरीरगः' इति । अन्नप्रवेशनं मूत्राद्युत्सर्गोऽन्नादिपाचनम् ।भाषणा-
दिनिमेषाश्च तब्धापाराः क्रमादमी' इत्यपि । एकैकम् । रंहः तरः रयः स्यदः
॥ ६७ ॥</c>

<v>जवोऽथ शीघ्रं त्वरितं लघु क्षिप्रमरं द्रुतम् ।
सत्वरं चपलं तूर्णमविलम्बितमाशु च ॥ ६८ ॥</v>
<c>जवः पञ्चकं वेगस्य । शीघ्रं त्वरितं लघु क्षिप्रं अरं द्रुतं सत्वरं चपलं तूर्णम्
अविलम्बितम् आशु एकादश त्वरितस्य । "[रंह आदयः सवेगगतिवचनाः । शीघ्रा-
दयस्तु धर्मवचना एव । अत एव शीघ्रं पचतीति प्रयोगो न तु जवं पचतीति ।
वस्तुतस्तु वेगाख्यगुणपरा रंहःप्रभृतयः शीघ्रायदस्तु कालाल्पत्वपरा इति]"
॥ ६८ ॥</c>

<v>सतते ऽनारताश्रान्तसंतताविरतानिशम् ।
नित्यानवरताजस्रमप्यथातिशयो भरः ॥ ६९ ॥</v>
<c>सततं अनारतं अश्रान्तं संततं अविरतं अनिशं नित्यं अनवरतं अजस्त्रं
इति नवकं नित्यस्य । "सततं क्रियान्तरैरव्यवधानम् अतिशयस्तु पौनःपुन्यं इति
भेदः" अतिशयः भरः ॥ ६९ ॥</c>

<v>अतिवेलभृशात्यर्थातिमात्रोद्गाढनिर्भरम् ।
तीव्रैकान्तनितान्तानि गाढबाढदृढानि च ॥ ७० ॥</v>
<c>अतिवेलं भृशं अत्यर्थं अतिमात्रं उद्गाढं निर्भरं
तीव्रं एकान्तं नितान्तं गाढं बाढं दृढं इति चतुर्दश अतिशयस्य ॥ ७० ॥</c>

<v>क्लीबे शीघ्राद्यसत्त्वे स्यात्रिष्वेषां सत्त्वगामि यत् ।
कुबेरस्त्यम्बकसखो यक्षराङ्गुह्यकेश्वरः ॥ ७१ ॥</v>
<c>शीघ्रादि शीघ्रं त्वरितमित्यारभ्य दृढशब्दपर्यन्तं क्लीबे नपुंसकलिङ्गे यदुक्तं तत्तु असत्वे
द्रव्यवृत्तित्वाभावे एव ज्ञेयम् । यथा शीघ्रं कृतवान् । भृशं मूर्खः । भृशं याति ।
एषां शीघ्रादीनां मध्ये यत्सत्त्वगामि द्रव्यवृत्ति तत् त्रिषु तस्य द्रव्यस्य यल्लिङ्ग
तदेवास्येत्यर्थः । यथा शीघ्रा धेनुः । शीघ्रो वृषः शीघ्रं गमनम् । भरातिशययोः
सत्त्वगामित्वं नास्ति । नित्यं पुंस्त्वम् । "क्वचित् भेद्यगामीति पाठस्तस्य विशे-
ष्यगामीत्यर्थः" । कुबेरः त्र्यम्बक्रसखः यक्षराट् गुहयकेश्वरः ॥ ७१ ॥</c>

;p{0015} 
प्रथमं काण्डम्. [व्योमवर्गः
<v>मनुष्यधर्मा धनदो राजराजो धनाधिपः ।
किन्नरेशो वैश्रवणः पौलस्त्यो नरवाहनः ॥ ७२ ॥</v>
<c>मनुष्यस्येव धर्म आचारः श्मश्रुलोमादिर्यस्य । धनदः राजराजः धनाधिपः
किन्नरेशः वैश्रवणः पौलस्त्यः नरवाहनः ॥ ७२ ॥</c>

<v>यक्षैकपिङ्गैलविलश्रीदपुण्यजनेश्वराः ।
अस्योद्यानं चैत्ररथं पुत्रस्तु नलकूबरः ॥ ७३ ॥</v>
<c>यक्षः एकपिङ्गः ऐलविलः
"ऐडविलः ऐडविडः" श्रीदः पुण्यजनेश्वरः सप्तदश कुबेरस्य । अस्येति प्रत्येकं
संबध्यते । अस्य कुबेरस्योद्यानं चैत्ररथम् । अस्य पुत्रो नलकूबरः ॥ ७३ ॥</c>

<v>कैलासः स्थानमलका पूर्विमानं तु पुष्पकम् ।
स्यात्किन्नरः किंपुरुषस्तुरङ्गवदनो मयुः ॥ ७४ ॥</v>
<c>अस्य स्थानं कैलासः । अस्य पूर्नगरं अलका । अस्य विमानं पुष्पकं "पुष्पकः"
इत्येकैकम् । किन्नरः किंपुरुषः तुरङ्गवदनः मयुः चत्वारि किन्नरमात्रस्य ॥ ७४ ॥</c>

निधिर्ना शेवधिर्भेदाः पद्मशङ्खादयो निधेः । (१) 
इति स्वर्गवर्गः ॥ १ ॥
निधिः शेवधिः द्वे सामान्यनिधेः । ना पुंलिङ्गः । काकाक्षिवदुभयत्रास्य संबन्धः ।
पद्मः शङ्खः इत्यादयो निधेर्भेदाः । आदिशब्दान्मकरकच्छपादयः । "महापद्मश्च
पद्मश्च शङ्खो मकरकच्छपौ । मुकुन्दकुन्दनीलाश्च स्वर्वश्च निधयो नव ।" एकैकम् ।
इति स्वर्गवर्गः ॥ १ ॥ द्यौः द्यौः अभ्रं व्योम पुष्करं अम्बरं नमः अन्तरिक्षं "अन्त-
रीक्षं" गगनं अनन्तं सुरवर्त्म खम् ॥ १ ॥

वियद्विष्णुपदं वा तु पुंस्याकाशविहायसी ।
(विहायसोऽपि नाकोऽपि द्युरपि स्यात्तदव्ययम् ॥ २ ॥
"तारापथोऽन्तरिक्षं च मेघाध्वा च महाबिलम्" ॥) (२) 
इति व्योमवर्गः ॥ २ ॥
वियत् विष्णुपदं आकाशं विहायः
विहायसः नाकः द्युः इत्येकोनविंशतिराकाशस्य । तत्र द्योदिवौ स्त्रीलिङ्गे ।
आकाशविहायसी क्लीबपुंसोः । विहायसनाकौ पुंसि । द्युरव्ययं अलिङ्ग-
मित्यर्थः । शेषं क्लीबे ।
इति व्योमवर्गः ॥ २ ॥

<f id="1">१ महापद्मश्चति टीकास्थं पद्मं तालपत्रपुस्तकेऽत्रैवास्ति ॥१इदं पद्यमपि तालपत्रपुस्तके नास्ति</f>

;p{0016}
सटीकामरकोशस्य [दिग्वर्गः
<v>दिशस्तु ककुभः काष्ठा आशाश्च हरितश्च ताः ।
प्राच्यवाचीप्रतीच्यस्ताः पूर्वदक्षिणपश्चिमाः ॥ १ ॥</v>
<c>दिशः ककुभः काष्ठाः
आशाः हरितः पञ्चकं दिशाम् । ताः पूर्वदक्षिणपश्चिमाः क्रमेण प्राच्यवाची-
प्रतीच्यः स्युः । यथा पूर्वा दिक् प्राची । दक्षिणा दिगवाची (अपाची) ।
पश्चिमा दिक् प्रतीची एकैकम् ॥ १ ॥</c>

<v>उत्तरा दिगुदीची स्याद्दिश्यं तु त्रिषु दिग्भवे ।
("अवाग्भवमवाचीनमुदीचीनमुदग्भवम् ।
प्रत्यग्भवं प्रतीचीनं प्राचीनं प्राग्भवं त्रिषु ॥ १ ॥")(?) ।
इन्द्रो वह्निः पितृपतिनैर्ऋतो वरुणो मरुत् ॥ २ ॥</v>
<c>या उत्तरा दिक् सोदीची एकम् । दिश्य-
मित्येकं दिग्भवे । 'दिगादिभ्य' इति यत्प्रत्ययः, तत्रिषु वाच्यलिङ्गम् । यथा
दिश्यो हस्ती । दिश्या हस्तिनीयादि । इन्द्रादयो ऽष्टौ क्रमात्पूर्वादीनां दिशां
पतयः एकैकम् ॥ २ ॥</c>

<v>कुबेर ईशः पतयः पूर्वादीनां दिशां क्रमात् ।
("रविः शुक्रो महीसूनुः स्वर्भानुर्भानुजो विधुः ।
बुधो बहस्पतिश्चेति दिशां चैव तथा ग्रहाः ॥ १ ॥") (२)
 ऐरावतः पुण्डरीको वामनः कुमुदोऽञ्जनः ॥ ३ ॥</v>
<c>ऐरावत इत्यष्टौ क्रमाद्दिग्गजाः पूर्वादिदिशां धारका
गजा इत्यर्थः ॥ ३ ॥</c>

<v>पुष्पदन्तः सार्वभौमः सुप्रतीकश्च दिग्गजाः ।
करिण्योऽभ्रमुकपिलापिङ्गलानुपमाः क्रमात् ॥ ४ ॥</v>
<c>अभ्रमुः कपिला पिङ्गला अनुपमा ॥ ४ ॥</c>

<v>ताम्रकर्णी शुधदन्ती चाङ्गना चाञ्जनावती ।
क्लीबाव्ययं त्वपदिशं दिशोर्मध्ये विदिक् स्त्रियाम् ॥ ५ ॥</v>
<c>ताम्रकर्णी
शुभ्रदन्ती "शुभदन्ती" अङ्गना (अञ्जना) अञ्जनावती एता अष्टौ करिण्यः क्रमा-
द्दिग्गजानां स्त्रिय इत्यर्थः । एकैकम् । अपदिशं विदिक् इति द्वयं दिशोर्मध्ये
दिग्द्वयमध्यभागे । तत्राऽपदिशं क्लीबाव्ययं नपुंसकं अव्ययं चेसर्थः । विदिक्
स्त्रियांम् । यान्यासामन्तरालानि प्रदिशो विदिशश्च ताः" इत्यमरमालायाम् ॥ ५ ॥</c>

<f id="1">१ इदं पद्मं तालपत्रपुस्तकेऽपि नास्ति ॥ २ इदं पद्यं तालपत्रपुस्तकेऽपि नास्ति. ।</f>

;p{0017} 
प्रथमं काण्डम्. 
<v>अभ्यन्तरं त्वन्तरालं चक्रवालं तु मण्डलम् ।
अभ्रं मेघो वारिवाहः स्तनयित्नुर्बलाहकः ॥ ६ ॥</v>
<c>अभ्यन्तरं अन्तरालं द्वे अन्तरवकाशस्य । चक्रवालं मण्डलं द्वे मण्डलस्य । अभ्रं मेघः
वारिवाहः स्तनयित्नुः बलाहकः ॥ ६ ॥</c>

<v>धाराधरो जलधरस्तडित्वान्वारिदोऽम्बुभृत् ।
घनजीमूतमुदिरजलमुग्धूमयोनयः ॥ ७ ॥</v>
<c>धाराधरः जलधरः तडित्वान् वारिदः
अम्बुभृत् घनः जीमूतः मुदिरः । "मुदिरः कामुकाभ्रयोः" इति विश्वमेदिन्यौ । जल-
मुक् धूमयोनिः इति पञ्चदश मेघस्य ॥ ७ ॥</c>

<v>कादम्बिनी मेघमाला त्रिषु मेघभवेऽभ्रियम् ।
स्तनितं गर्जितं मेघनिर्घोषे रसितादि च ॥ ८ ॥</v>
<c>कादम्बिनी मेघमाला द्वे मेघवृन्दस्य ।
अभ्रियमित्येकं मेघभवे तत्त्रिषु । यथा अभ्रिया आपः । अभ्रिय आसारः । अभ्रियं
जलम् । स्तनितं गर्जितं रसितं आदिशब्दात् ध्वनितादि त्रयं मेघनिर्घोषे ॥ ८ ॥</c>

<v>शम्पाशतह्रदाह्रादिन्यैरावत्यः क्षणप्रभा ।
तडित्सौदामनी विद्युञ्चञ्चला चपला अपि ॥ ९ ॥</v>
<c>शम्पा शतह्रदा ह्रादिनी ऐरावती क्षणप्रभा तडित् सौदामनी । सुदाम्नाऽद्रिणा
एकदिक् । अथवा सुदाम्नि मेघे वा भवा । अण् प्रत्ययः । "सुदामा तु पुमान्वा-
रिधरपर्वतभेदयोः" इत्युक्तत्वात् । "सौदामिनी" विद्युत् चञ्चला चपला दशकं
विद्युल्लतायाः । चपलापि चेति पाठः ॥ ९ ॥</c>

<v>स्फूर्जथुर्वज्रनिर्घोषो मेघज्योतिरिरंमदः ।
इन्द्रायुधं शक्रधनुस्तदेव ऋजुरोहितम् ॥ १० ॥</v>
<c>स्फूर्जथुः वज्रनिर्घोषः "वज्रनि-
प्पेषः" द्वयमशनिनिर्घोषस्य । मेघज्योतिः इरंमदः द्वे मेघज्योतिषः "वीज इति
प्रसिद्धस्य" । इन्द्रायुधं शक्रधनुः ऋजुरोहितम् । ऋजु च तत् रोहितं च इति त्रीणि
मेघप्रतिफलिता रविरश्मयो धनुराकारेण भान्ति तस्य धनुषः ॥ १० ॥</c>

<v>वृष्टिवर्षं तद्विघातेऽवग्राहावग्रहौ समौ ।
धारासंपात आसारः शीकरोऽम्बुकणाः स्मृताः ॥ ११ ॥</v>
<c>वृष्टिः वर्षं
द्वयं मेघवर्षणस्य । अवग्राहः अवग्रहः । "अवे ग्रहो" इति वा घञ् । पक्षे अच् । द्वयं 
तद्विधाते वर्षनिरोधे । धारासंपातः आसारः द्वयं मेघधाराणां निरन्तरपतनस्य ।
शीकर इत्येकं अम्बुकणानाम् । दन्त्यादिरप्ययम् ॥ ११ ॥</c>

;p{0018}
सटीकामरकोशस्य [दिग्वर्गः
<v>वर्षोपलस्तु करका मेघच्छन्नेऽह्नि दुर्दिनम् ।
अन्तर्धा व्यवधा पुंसि त्वन्तर्द्धिरपवारणम् ॥ १२ ॥</v>
<c>वर्षोपलः करका 
द्वे यत्प्रथमवृष्टौ मेघोदकं कठिनं सदुपलवत्पतति तस्य । दुर्दिनमित्येकं मेघ-
च्छन्ने दिने । रात्रेरप्युपलक्षणम् । अन्तर्धा व्यवधा अन्तर्द्धिः अपवारणम् ॥ १२ ॥</c>

<v>अपिधानतिरोधानपिधानाच्छादनानि च ।
हिमांशुश्चन्द्रमाश्चन्द्र इन्दुः कुमुदबान्धवः ॥ १३ ॥</v>
<c>अपिधानं तिरोधानं पिधानं आच्छादनं अष्टकमाच्छादनस्य । तत्र
अन्तर्धाव्यवधे स्त्रियाम् । अन्तर्द्धिः पुंसि । हिमांशुः चन्द्रमाः चन्द्रः इन्दुः कुमुद-
बान्धवः ॥ १३ ॥</c>

<v>विधुः सुधांशुः शुभ्रांशुरोषधीशो निशापतिः ।
अब्जो जैवातृकः सोमो ग्लौर्मृगाङ्कः कलानिधिः ॥ १४ ॥</v>
<c>विधुः सुधांशुः शुभ्रांशुः ओषधीशः निशापतिः अब्जः
जैवातृकः । जीवयतीति अन्तर्भावितण्यर्थः । आतृकन् प्रत्ययः । सोमः "सोमा"
ग्लौः मृगाङ्कः कलानिधिः ॥ १४ ॥</c>

<v>द्विजराजः शशधरो नक्षत्रेशः क्षपाकरः ।
कला तु षोडशो भागो बिम्बोऽस्त्री मण्डलं त्रिषु ॥ १५ ॥</v>
<c>द्विजरामः शशधरः नक्षत्रेशः क्षपाकरः
इति विंशति नामानि चन्द्रस्य । चन्द्रमण्डलस्य षोडशो भागः कलासंज्ञः । एकम् ।
बिम्बः मण्डलं द्वे बिम्बस्य ॥ १५ ॥</c>

<v>भित्तं शकलखण्डे वा पुंस्यर्धोऽर्धं समेंऽशके ।
चन्द्रिका कौमुदी ज्योत्स्ना प्रसादस्तु प्रसन्नता ॥ १६ ॥</v>
<c>भित्तादिचतुष्कं शकलस्य । तत्र भित्तं नपुं-
सकम् । शकलखण्डे क्लीबपुंसोः । अर्थः पुंस्येव । यथा कम्बलस्यार्धः खण्ड
इत्यर्थः । वाच्यलिङ्गोऽपि । यथा अर्धा शाटी अर्थः पटः अर्धं वस्त्रम् । अर्धमि-
त्येकं समे विभागे तन्नपुंसकमेव । चन्द्रिका कौमुदी जोत्स्ना त्रयं चन्द्रप्रभा-
याम् । प्रसादः प्रसन्नता द्वयं नैर्मल्यस्य ॥ १६ ॥</c>

<v>कलङ्काङ्कौ लाञ्छनं च चिह्नं लक्ष्म च लक्षणम् ।
सुषमा परमा शोभा शोभा कान्तिर्द्युतिश्छविः ॥ १७ ॥</v>
<c>कलङ्कः अङ्कः लाञ्छनं चिह्नं
लक्ष्म लक्षणं षट्कं चिह्नस्य । सुषमेत्येकं परमायाः शोभायाः । शोभा कान्तिः
द्युतिः छविः चत्वारि शोभायात्रस्य । शोभा कान्तिरित्यत्राभिख्या कान्तिरि-
त्यपि पाठः ॥ १७ ॥</c>

;p{0019}
प्रथमं काण्डम्.
<v>अवश्यायस्तु नीहारस्तुषारस्तुहिनं हिमम् ।
प्रालेयं मिहिका चाथ हिमानी हिमसंहतिः ॥ १८ ॥
<c>अवश्यायः नीहारः तुषारः तुहिनं हिमं प्रालेयं मिहिका
( महिका) सप्तकं हिमस्य । हिमानी हिमसंहतिः द्वे महतो हिमस्य । एवमु-
क्तलिङ्गा अवश्यायादयः ॥ १८ ॥</c>

<v>शीतं गुणे तद्वदर्थाः सुषीमः शिशिरो जडः ।
तुषारः शीतलः शीतो हिमः सप्तान्यलिङ्गकाः ॥ १९ ॥</v>
<c>नपुंसकलिङ्गः शीतशब्दश्च गुणे स्पर्शवि-
शेषे एव नतु गुणिनि । सुषीमः ( सुषिमः सुशीमः ) शिशिरः जडः तुषारः
शीतलः शीतः हिमः एते सप्त तद्वदर्थाः तद्वान्  शीतगुणवानर्थो येषां ते तथा
ते चान्यलिङ्गकाः विशेष्यनिध्नाः । तुषारहिमशीतशब्दा निरूढलक्षणया गुणि-
न्यपि वर्तन्त इत्युभयत्र पठिताः ॥ १९ ॥</c>

<v>ध्रुव औत्तानपादिः स्यादगस्त्यः कुम्भसंभवः ।
मैत्रावरुणिरस्यैव लोपामुद्रा सधर्मिणी ॥ २० ॥</v>
<c>ध्रुवः । औत्तानपादिः द्वे उत्तानपा-
दपुत्रस्य । अगस्त्यः कुम्भसंभवः मैत्रावरुणिः । "मैत्रावरुणः" । "और्वशेयागस्त्य-
मैत्रावरुणास्त्वाग्निमारुताः" इति नामनिधानात् । त्रयमगस्त्यस्य । अगस्तिरि-
त्यपि । "अथागस्त्यः कुम्भयोनिरगस्तिः कलशीसुतः" इति शब्दार्णवः । अस्या-
गस्त्यस्य सघर्मिणी पत्नी लोपामुद्रा एकम् ॥ २० ॥</c>

<v>नक्षत्रमृक्षं भं तारा तारकाप्युडु वा स्त्रियाम् ।
दाक्षायण्योऽश्विनीत्यादितारा अश्वयुगश्विनी ॥ २१ ॥</v>
<c>नक्षत्रं ऋक्षं भं तारा
तारका उडु इति षट्कं नक्षत्रमात्रस्य । उहु स्त्रीनपुंसकयोः । अपिशब्दात्तारकापि
तथा । "नक्षत्रे चाक्षिमध्ये च तारकं तारकापि च" इति शाश्वतः । अश्विनीत्या
दितारा अश्विन्यादिसप्तविंशतिर्नक्षत्राणि दाक्षायणीसंज्ञकानि । एकम् । अश्व-
युक् अश्विनी द्वे अश्विन्याः ॥ २१ ॥</c>

<v>राधा विशाखा पुष्ये तु सिध्यतिष्यौ श्रविष्ठया ।
समा धनिष्ठा स्युः प्रोष्ठपदा भाद्रपदाः स्त्रियः ॥ २२ ॥</v>
<c>राधा विशाखा द्वे विशाखायाः पुष्यः
सिध्यः तिष्यः त्रयं पुष्ये । श्रविष्ठा धनिष्ठा द्वे धनिष्ठावाः । श्रविष्ठया समा
श्रविष्ठा तुल्येत्यर्थः । प्रोष्ठपदाः भाद्रपदाः द्वयं पूर्वाभाद्रपदोत्तराभाद्रपदासु । पूर्वे
प्रोष्ठपदे द्वे उत्तरे च द्वे एवं चतुःसंख्याकत्वाद्वहुवचनम् । स्त्रियः स्त्रीलिङ्गाः
स्युः ॥ २२ ॥</c>

;p{0020}
सटीकामरकोशस्यः [दिग्वर्गः
<v>मृगशीर्षं मृगशिरस्तस्मिन्नेवाग्रहायणी ।
इल्वलास्तच्छिरोदेशे तारका निवसन्ति याः ॥ २३ ॥</v>
<c>मृगशीर्षं "शीर्षे" इत्यापि पाठः । मृगशिरः आग्रहायणी त्रयं
मृगशीर्षस्य । तस्य मृगशीर्षस्य शिरोदेशे याः पञ्च तारा निवसन्ति ता इल्वलाः
(इन्वकाः) एकम् ॥ २३ ॥</c>

<v>बहस्पतिः सुराचार्यो गीष्पतिर्धिषणो गुरुः ।
जीव आङ्गिरसो वाचस्पतिश्चित्रशिखण्डिजः ॥ २४ ॥</v>
<c>बृहस्पतिः सुराचार्यः गीष्पतिः धिषणः गुरुः
जीवः आङ्गिरसः वाचस्पतिः चित्रशिखण्डिजः नवकं बृहस्पतेः । चित्रशिखण्डी
अङ्गिराः तज्जः ॥ २४ ॥</c>

<v>शुक्रो दैत्यगुरुः काव्य उशना भार्गवः कविः ।
अङ्गारकः कुजो भौमो लोहिताङ्गो महीसुतः ॥ २५ ॥</v>
<c>शुक्रः दैत्यगुरुः काव्यः उशना भार्गवः कविः षट्कं
शुक्रस्य । उशनेति सान्तम् "ऋदुशन इत्यनङ् । अङ्गारकः कुजः भौमः लोहिताङ्गः
महीसुतः पञ्चकं मङ्गलस्य ॥ २५ ॥</c>

<v>रौहिणेयो बुधः सौम्यः समौ सौरिशनैश्चरौ ।
तमस्तु राहुः स्वर्भानुः सैंहिकेयो विधुंतुदः ॥ २६ ॥</v>
<c>रौहिणेयः बुधः सौम्यः त्रयं बुधस्य ।
सौरिः "शौरिरपि" "सौरः" शनैश्वरः द्वे शनेः । तमः राहुः स्वर्भानुः सैंहि-
केयः विधुंतुदः पञ्च राहोः । तमः सान्तं क्लीबे पुंसि च क्वचित् । अदन्तः ।
"स्वर्भानुस्तु तमो राहुः" इति पुंस्काण्डे रत्नकोशामरमालयोर्दर्शनात् ॥ २६ ॥</c>

<v>सप्तर्षयो मरीच्यत्रिमुखाश्चित्रशिखण्डिनः ।
राशीनामुदयो लग्नं ते तु मेषवृषादयः ॥ २७ ॥</v>
<c>मरीच्यत्रिमुखाः सप्तर्षयश्चित्रशिखण्डिसंज्ञाः एकम् । मुखशब्दात्पुलहपुलस्सादयः
सप्तर्षयः । "ते यथा । "मरीचिरङ्गिरा अत्रिः पुलस्त्यः पुलहः क्रतुः । वसिष्ठ- 
श्चेति सप्तैते ज्ञेयाश्चित्रशिखण्डिनः" ॥ राशीनामुदयो लग्नमित्युच्यते । एकम् ।
मेषवषादयो राशयः स्युः एकम् । आदिना मिथुनकर्कटकादयः । "मेषो
वृषोऽथ मिथुनं कर्कटः सिंहकन्यके । तुला च वृश्चिको धन्वी मकरः कुम्भमी-
नकौ" ॥ २७ ॥<c/>

;p{0021}
प्रथमं काण्डम्.
<v>सूरसूर्यार्यमादित्यद्वादशात्मदिवाकराः ।
भास्कराहस्करब्रध्नप्रभाकरविभाकराः ॥ २८ ॥</v>
<c>सूरः (शूरः) सूर्यः अर्यमा आदित्यः द्वादशात्मा दिवाकरः  
भास्करः अहस्करः ब्रन्धः प्रभाकरः विभाकरः ॥ २८ ॥</c>

<v>भास्वद्विवस्वत्सप्ताश्वहरिदश्वोष्णरश्मयः ।
विकर्तनार्कमार्तण्डमिहिरारुणपूषणः ॥ २९ ॥</v>
<c>भास्वान् विवस्वान्
सप्ताश्वः हरिदश्वः उष्णरश्मिः विकर्तनः अर्कः मार्तण्डः (मार्ताण्डः) मिहिरः
(महिरः) अरुणः पूषा ॥ २९ ॥</c>

<v>द्युमणिस्तरणिर्मित्रश्चित्रभानुर्विरोचनः ।
विभावसुर्ग्रहपतिस्त्विषांपतिरहर्पतिः ॥ ३० ॥</v>
<c>द्युमणिः तरणिः मित्रः चित्रभानुः विरो-
चनः विभावसुः ग्रहपतिः त्विषांपतिः अहर्पतिः ॥ ३० ॥</c>

<v>भानुर्हंसः सहस्रांशुस्तपनः सविता रविः ।
("पद्माक्षस्तेजसां राशिश्छायानाथस्तमिस्त्रहा ।
कर्मसाक्षी जगच्चक्षुर्लोकबन्धुस्त्रयीतनुः ॥ १ ॥
प्रद्योतनो दिनमणिः खद्योतो लोकबान्धवः ।
इनो भगो धामनिधिश्चांशुमाल्यब्जिनीपतिः" ॥ २ ॥)(१)
माठरः पिङ्गलो दण्डश्चण्डांशोः पारिपार्श्वकाः ॥ ३१ ॥</v>
<c>भानुः हंसः सह-
स्रांशुः तपनः (तापनः) सविता रविः इति सप्तत्रिंशत्सूर्यस्य । "चण्डांशुरपि ।
चण्डांशोः पारिपार्श्वकाः" इति वक्ष्यमाणत्वात् । माठरः पिङ्गलः दण्डः इति
चण्डांशोः पारिपार्श्वकाः परितः पार्श्वे विद्यमानाः । यत उक्तं सौरतन्त्रे । "शक्रो-
ऽस्य वामपार्श्वे तु दण्डाख्यो दण्डनायकः । वह्निस्तु दक्षिणे पार्श्वे पिङ्गलो वाम-
भागतः । यमो ऽपि दक्षिणे पार्श्वे भवेन्माठरसंज्ञयाः" इति । एकैकम् ॥ ३१ ॥</c>

<v>सूरसूतोऽरुणोऽनूरुः काश्यपिर्गरुडाग्रजः ।
परिवेषस्तु परिधिरुपसूर्यकमण्डले ॥ ३२ ॥</v>
<c>सूरसूतः अरुणः अनूरुः काश्यपिः गरुडाग्रजः पञ्चकं अरुणस्य । परिवेषः ताल-
व्यान्तोऽपि । "वेष्टने परिवेशः स्याद्भानोः सविथमण्डल" इति रभसे । परिधिः
उपसूर्यकं मण्डलं चत्वारि परिवेषस्य सूर्यमभितः कदाचिद्दृश्यमानस्य कुण्डला-
कारतेजोविशेषस्य । परिवेषसाहचर्यात्परिधिः पुंसि ज्ञेयः । "मण्डलं परिवेषश्च
परिधिश्चोपसूर्यकम्" इति भागुरिः ॥ ३२ ॥
       
<f id="1">१ इदं पद्यद्वयं तालपत्रपुस्तकेऽपि नास्ति ।।</f>

;p{0022}
सटीकामरकोशस्य [दिग्वर्गः
<v>किरणोस्रमयूखांशुगभस्तिघृणिरश्मयः ।
भानुः करो मरीचिः स्त्रीपुंसयोर्दीधितिः स्त्रियाम् ॥ ३३ ॥
<c>किरणः उस्रः मयूखः अंशुः गभस्तिः
घृणिः । जिघर्ति इति घृणिः । "घृ क्षरणदीप्त्योः" "घृ सेचने" वा । रश्मिः [धृष्णिः
वृष्णिः पृश्निः] भानुः करः मरीचिः दीधितिः एकादश किरणस्य । मरीचिः
स्त्रीपुंसयोः । "द्वयोर्मरीचिः किरणो भानुरुस्रः करः पदम्" इति शब्दार्णवः । "मरी-
चिर्मुनिभेदे ना गभस्तावनपुंसकम्" इति मेदिनी च । दीधितिः स्त्रियाम् । स्त्रिया-
मित्यस्य काकाक्षिगोलकन्यायेनोत्तरश्लोकेऽप्यन्वयः ॥ ३३ ॥</c>

<v>स्युः प्रभारुप्रुचिस्त्विङ्भाभाश्छविद्युतिदीप्तयः ।
रोचिः शोचिरुभे क्लीबे प्रकाशो द्योत आतपः ॥ ३४ ॥
<c>प्रभा रुक रुचिः
त्विट् भा भाः छविः द्युतिः दीप्तिः रोचिः शोचिः इत्येकादश प्रभामात्रस्य । तत्र
दीप्त्यन्तानि स्त्रियां स्युः । रोचिः शोचिः सान्ते क्लीबे । द्विवचनं तु रोचिषी
शोचिषी । भाः सान्तः । प्रकाशः द्योतः आतपः इति त्रयं सूर्यप्रभायाः । प्रभामा-
त्रस्येत्येके ॥ ३४ ॥</c>

<v>कोष्णं कवोष्णं मन्दोष्णं कदुष्णं त्रिषु तद्वति ।
तिग्मं तीक्ष्णं खरं तद्वन्मृगतृष्णा मरीचिका ॥ ३५ ॥
<c>कोष्णं कवोष्णं मन्दोष्णं कदुष्णं चतुष्टयमीषदुष्णे । इदं धर्ममात्रे
रूपभेदात्क्लीबे । तद्वति धर्मिणि त्रिषु वाच्यलिङ्गमित्यर्थः । तिग्मं तीक्ष्णं खरं
त्रयमत्युष्णस्य । तद्वत्कोष्णवत् । धर्मे क्लीबं । धर्मिणि त्रिषु । मृगतृष्णा मरी-
चिका द्वयं मृगजलस्य । मरुदेशादौ सिकतामु प्रतिच्छुरिताः सूर्यकिरणाः
जलाकारेण भान्ति तस्य जलाभासस्येत्यर्थः ॥ ३५ ॥</c>

॥ इति दिग्वर्गः ॥ ३ ॥

<v>कालो दिष्टोऽप्यनेहाऽपिसमयोऽप्यथ पक्षतिः ।
प्रतिपद्द्वे इमे स्त्रीत्वे तदाद्यास्तिथयो द्वयोः ॥ १ ॥</v>
<c>कालः । "कालो मृत्यौ महाकाले समये यमकृष्णयोः" इति कोशान्तरे । अन्यार्थेऽपि काल-
शब्दः । दिष्टः अनेहा समयः चत्वारि कालस्य । अनेहा सान्तः । "ऋदुशन" इत्य-
नङ् । पक्षतिः पक्षस्य मूलम् । "पक्षतिस्तु भवेत्पक्षमूले च प्रतिपत्तिथौ" इति ।
प्रतिपत् इमे द्वे प्रथमतिथेः । तदाद्याः प्रतिपदाद्यास्तिथय इत्युच्यन्ते एकम् ।
तिथिशब्दः द्वयोः स्त्रीपुंसयोः । तथा च प्रयोगः । "सकलो निशि पूर्णिमाति-
थीनुपतस्थेऽतिथिरेकिका तिथिः" इति ॥ १ ॥

;p{0023}  
प्रथमं काण्डम्. कालवर्गः ४]
<v>घस्रो दिनाहनी वा तु क्लीबे दिवसवासरौ ।
प्रत्यूषोऽहर्मुखं कल्यमुषःप्रत्युषसी अपि ॥ २ ॥</v>
<c>घस्रः दिनं अहः दिवसः वासरः
पञ्चकं दिवसस्य । तत्र दिवसवासरौ क्लीबपुंसोः । प्रत्यूषः अहर्मुखं कल्यं
(काल्यं) उषः (ऊषः उषा)  "उषा प्रभातं गोसर्गः इति त्रिकाण्डशेषः" ।
प्रत्युषः (प्रत्यूषः) "उषः प्रत्युषसि क्लीबं पितृप्रस्वां च योषिति " प्रभातं षक्टं
प्रभातस्य । तत्राद्यः प्रत्यूषोऽदन्तः पुंसि क्लीबे च । "प्रत्यूषोऽहर्मुखे वसौ" इति
मेदिनी । "कल्यं तालव्यान्तम् ॥ २ ॥</c>

<v>("व्युष्टं विभातं द्वे कीबे पुंसि गोसर्ग इष्यते )(१)
प्रभातं च दिनान्ते तु सायं सन्ध्या पितृप्रसूः ।
पाह्लापराह्लमध्याह्नास्त्रिसन्ध्यमथ शर्वरी ॥ ३ ॥</v>
<c>दिनान्तः सायं "सायः" सन्ध्या "सन्धा" ।
"सन्ध्या पितृप्रसूः सन्धा" इति शब्दार्णवः" । सम्यक् ध्यायन्त्यस्यामिति सन्ध्या ।
पितृप्रसूः चत्वारि दिनान्ते । तत्र सायमित्यव्ययं नपुंसकलिङ्गं वा । "सायः काण्डे
दिनान्ते च" इति मेदिन्यादिषु साय इत्युक्तत्वात्सायमिति मान्ताव्ययस्याव्ययवर्गे
वक्ष्यमाणत्वादत्र सायोऽदन्तः पुंस्येव । प्राह्लादयः समाहृताः त्रिसन्ध्यं ज्ञेयम् ।
"आबन्तो वेति पाक्षिकी क्लीबता । पक्षे त्रिसन्ध्यी" एकम् । तत्र प्राह्लः पूर्वाह्नः ।
शर्वरी (शार्वरी) ॥ ३ ॥</c>

<v>निशा निशीथिनी रात्रिस्त्रियामा क्षणदा क्षपा ।
विभावरीतमस्विन्यौ रजनी यामिनी तमी ॥ ४ ॥</v>
<c>निशा निशीथिनी रात्रिः (रात्री) "रात्री रात्रिस्तम-
स्विनी" इति शब्दर्णवः । त्रियामा क्षणदा क्षणमुत्सवं निर्व्यापारस्थितिं वा ददाति ।
क्षपा विभावरी तमस्विनी रजनी (रजनिरपि) यामिनी तमी "तमा तमिः"
द्वादश निशायाः ॥ ४ ॥</c>

<v>तमिस्रा तामसी रात्रिर्ज्योत्स्नी चन्द्रिकयान्विता ।
आगामिवर्तमानाहर्युक्तायां निशि पक्षिणी ॥ ५ ॥</v>
<c>या तामसी तमोयुक्ता रात्रिः सा तमिस्रा एकम् । या
चन्द्रिकया चन्द्रप्रकाशेन अन्विता युक्ता रात्रिः सा ज्यौत्स्नी एकम् । "ज्योत्स्नी ज्यो-
तिष्मती रात्रिर्ज्योत्स्ना चन्द्रमसः प्रभा" इति शाश्वतः । पूर्वापरदिनाभ्यां युक्तायां 
रात्रौ पक्षिणीति नामैकम् । पक्षाविव पक्षौ पूर्वोत्तरदिवसौ यस्याः सा पक्षिणी ।
"पक्षिणी पक्षतुल्याभ्यामहोभ्यां वेष्टिता निशा" स्मरणात् ॥ ५ ॥</c>

<f id="1">इदमर्धं तालपत्रपुस्तकेऽपि नास्ति ।</f>

;p{0024}
सटीकामरकोशस्य [कालवर्गः
<v>गणरात्रं निशा बह्व्यः प्रदोषो रजनीमुखम् ।
अर्धरात्रनिशीथौ द्वौ द्वौ यामप्रहरौ समौ ॥ ६ ॥</v>
<c>बह्वायो निशाः
गणरात्रं स्यात् । एकं रात्रिसमुदायस्य । प्रदोषः रजनीमुखं द्वे रात्रेः पूर्वभा-
गस्य । अर्धरात्रः निशीथ इति द्वे रात्रिमध्यसमयस्य । यामः प्रहरः द्वे अहो-
रात्राष्टमांशस्य ॥ ६ ॥</c>

<v>स पर्वसन्धिः प्रतिपत्पञ्चदश्योर्यदन्तरम् ।
पक्षान्तौ पञ्चदश्यौ द्वे पौर्णमासी तु पूर्णिमा ॥ ७ ॥</v>
<c>प्रतिपत्पञ्चदश्योर्यदन्तरं स सन्धिः पर्वेत्यन्वयः । यदाह रुद्रः ।
"दर्शप्रतिपदोः सन्घौ ग्रन्थिप्रस्तावयोरपि । पर्व क्लीबे विजानीयाद्विषुवत्प्रभृतिष्व-
पि" इति ।। पर्वसन्धिरिति चतुरक्षरं वा एकम् । द्वे अमापूर्णिमे पक्षान्तौ पञ्चदश्यौ
द्वयं पक्षान्ततिथ्योः । द्वित्वाद्द्विवचनम् । नतु नित्यम् । पौर्णमासी पूर्णिमा । द्वे
शुक्लपक्षान्त्यतिथौ ॥ ७ ॥</c>

<v>कलाहीने सानुमतिः पूर्णे राका निशाकरे ।
अमावास्या त्वमावस्या दर्शः सूर्येन्दुसंगमः ॥ ८ ॥</v>
<c>सा पूर्णिमा कलाहीने चन्द्रे सति अनुमतिरित्युच्यते
एकम् । सैव पूर्णिमा पूर्णे निशाकरे सति राका एकम् । या पूर्वा पौर्णमासी
सा अनुमतिर्योत्तरा सा राकेति श्रुतिः । अमावास्या अमावस्या । "अमावस्यद-
न्यतरस्याम्" । पा० । अमा सह वसतः अस्यां चन्द्रार्कौ । अमोपपदाद्वसेरधिक-
रणे ण्यत् । वृद्धौ सत्यां पाक्षिको ह्रस्वश्च निपात्यते । "अमावसी अमावासी
अमामासी अमामसी । अप्यमावस्यमावासी चामामास्यप्यमामसी" इति शब्दा-
र्णवः । नामैकदेशे नामग्रहणादमापि । दर्शः सूर्येन्दुसंगमः चत्वारि कृष्णपक्षा-
न्त्यतिथेः ॥ ८ ॥</c>

<v>सा दृष्टेन्दुः सिनीवाली सा नष्टेन्दुकला कुहूः ।
उपरागो ग्रहो राहुग्रस्ते त्विन्दौ च पूष्णि च ॥ ९ ॥</v>
<c>सा अमावास्या दृष्टेन्दुश्चेदृष्ट इन्दुर्यस्यां सा सिनीवाली एकम् ।
सैव नष्टेन्दुकला नष्टा इन्दुकला यस्यां सा कुहूः "कुहुः" एकम् । या पूर्वामा-
वास्या सिनीवाली योत्तरा सा कुहूरिति श्रुतिः । अयमर्थः । चतुर्दश्या अन्तिम-
प्रहरः अमावास्याया अष्टौ प्रहराश्चेति नवप्रहरात्मकश्चन्द्रक्षयकालः शास्त्रसिद्धः ।
तत्राद्यप्रहरद्वये चन्द्रस्य सूक्ष्मता । अन्तिमप्रहरद्वये कृत्स्नक्षयः । अतोऽमावास्या
या आद्यप्रहरः सिनीवालीसंज्ञः । अन्त्यप्रहरद्वयं कुहूसंज्ञम् । मध्यमप्रहरपञ्चकं 
दर्शसंज्ञमिति । राहुणा चन्द्रे सूर्ये च ग्रस्ते सति तस्य ग्रासस्योपरागः ग्रह इति
नामद्वयम् ॥ ९ ॥</c>

;p{0025}
प्रथमं काण्डम्
<v>सोपप्लवोपरक्तौ द्वावग्न्युत्पात उपाहितः ।
एकयोक्त्या पुष्पवन्तौ दिवाकरनिशाकरौ ॥ १० ॥</v>
<c>सोपप्लवः उपरक्तः इति द्वे राहुग्रस्तस्येन्दोः सूर्यस्य वा । अग्न्यु-
त्पातः उपाहितः इति द्वे वह्निकृतोपसर्गस्य । ग्रहणे सति कदाचिदाग्नेयमण्डला-
दुत्पन्नो भवति तस्येत्येके । धूमकेत्वाख्यस्योत्पातस्येत्यपरे । एकयोक्त्याऽपृथ-
ग्वचनेन पुष्पवन्तावित्युक्तौ सूर्याचन्द्रमसौ ज्ञेयौ एकम् । एकयोक्त्येति वचनात्पु-
ष्यवन्त इति पुष्पवानिति वा सूर्यः चन्द्रो वा न वक्तव्यः । यथा रोदसी इत्ये-
कयोक्त्या द्यावापृथिव्यौ उच्यते । पुष्पवन्तशब्दो मतुबन्तोऽकारान्तश्च । "धरणी-
धरशिखरस्थितपुष्पवन्ताभ्याम्" इत्यादिप्रयोगदर्शनात् ॥ १० ॥</c>

<v>अष्टादश निमेषास्तु काष्ठा त्रिंशत्तु ताः कला ।
तास्तु त्रिंशत्क्षणस्ते तु मुहूर्तो द्वादशास्त्रियाम् ॥ ११ ॥</v>
<c>निमेषोऽक्षिस्प-
न्दकालः । "अक्षिपक्ष्मपरिक्षेपो निमेषः परिकीर्तितः" इत्युक्तम् । अष्टादश निमेषा
मिलित्वा एका काष्ठा भवति । त्रिंशत्काष्ठाः मिलित्वा एका कला । ताःकला-
स्त्रिंशन्मिलित्वा एकः क्षणः । ते क्षणाः द्वादश मिलित्वा एको मुहूर्तः क्लीब-
पुंसोः ॥ ११ ॥</c>

<v>ते तु त्रिंशदहोरात्रः पक्षस्ते दश पञ्च च ।
पक्षौ पूर्वापरौ शुक्लकृष्णौ मासस्तु तावुभौ</v>
<c> ते त्रिंशन्मुहूर्ता एकोऽहोरात्रः । अह्ला सहिता रत्रिरहोरात्रः ।
अत्र अहश्च रात्रिश्च तयोः समाहार इति विग्रहः साधुः । अन्यथा अजभाव-
प्रसङ्गात् । अहःपूर्वाद्रात्रिशब्दाद्दून्द्व एवाज्विधानात् । तेऽहोरात्राः पञ्चदश-
संख्याका एकः पक्षः । पक्षो द्विविधः शुक्लः कृष्णश्चेति । तत्र मासस्य पूर्वः
शुक्लः कृष्णस्त्वपरः । यतः शुक्लादिक्रमेण प्रायशो मासप्रवृत्तिः । तावुभौ पक्षा-
वेको मासः । चान्द्रेण मानेनेदमुक्तम् ॥ १२ ॥</c>

<v>द्वौ द्वौ मार्गादिमासौ स्यादृतुस्तैरयनं त्रिभिः ।
अयने द्वे गतिरुदग्दक्षिणार्कस्य वत्सरः ॥ १३ ॥</v>
<c>मार्गादी द्वौ द्वौ मासौ ऋतुरेकः
स च हेमन्तादिसंज्ञः । माघादीत्यपि पाठः । माघाद्युपक्रमस्तुअयनारम्भवशा-
ज्ज्ञेयः । तैर्ऋतुभिस्त्रिभिरेकमयानम् । तद्द्विधा सूर्यगतिभेदात् । अर्कस्योदग्गतिः
उत्तरायणम् अयते गच्छति अर्कः अनेन । अय गतौ ल्युट्, "पूर्वपदात्संज्ञायामग"
इति णत्वम् । दक्षिणा गतिस्तु दक्षिणायनम् । एवं द्वे अयने एको वत्सरः ॥ १३ ॥</c>

;p{0026}
सडीकामरकोशस्य [कालवर्मः
<v>समरात्रिंदिवे काले विषुवद्विषुवं च तत् ।
("पुष्ययुक्ता पौर्णमासी पौषी मासे तु यत्र सा ।
नाम्ना स पौषो माघाद्याश्चैवमेकादशापरे ॥ १ ॥") (१)
मार्गशीर्षे सहा मार्ग आग्रहायणिकश्च सः ॥ १४ ॥</v>
<c>विषुवत् विषुवं "विषुपं विषुणः विषुवः" । "विषुवान्समरात्रिवासरः" इति पुं-
स्काण्डे बोपालितः । द्वयं समं रात्रिंदिवं यस्मिंस्तस्मिन्काले तुलासक्रान्तौ मेषसंक्रान्तौ
च दिनरात्री समे भवतः तस्य कालस्येत्यर्थः । रात्रिंदिवशब्दः "अचतुरविचतुर"
इत्यादिना साधुः । पुष्यनक्षत्रयुक्ता पौर्णमासी पौषी ज्ञेया सा पौषी यस्मिन्मासे
वर्तते स नाम्ना पौषः मघायुक्ता पौर्णमासी यत्र स माघः स आद्यो येषां ते ।
अपरे पौषादन्ये एकादश मासा एवमुक्तरीत्या ज्ञेयाः । एकैकम् । मार्गशीर्षः
सहाः मार्गः आग्रहायणिकः चत्वारि मार्गशीर्षस्य ॥ १४ ॥</c>

<v>पौषे तैषसहस्यौ द्वौ तपा माघेऽथ फाल्गुने ।
स्यात्तपस्यः फाल्गुनिकः स्याच्चैत्रे चैत्रिको मधुः ॥ १५ ॥</v>
<c>पौषः तैषः सहस्यः
त्रीणि पौषस्य । तपाः माघः द्वे माघस्य । फाल्गुनः तपस्यः फाल्गुनिकः त्रयम् ।
चैत्रः चैत्रिकः मधुः त्रयम् ॥ १५ ॥</c>

v>वैशाखे माधवो राधो ज्येष्ठे शुक्रःशुचिस्त्वयम् ।
आषाढे श्रावणे तु स्यान्नभाःश्रावणिकश्च सः ॥ १६ ॥</v>
<c>वैशाखः माधवः राधः त्रीणि । ज्येष्ठः शुक्रः
द्वे । शुचिः आषाढः द्वे । श्रावणः नभाः सान्तः । श्रावणिकः त्रीणि ॥ १६ ॥</c>

<v>स्युर्नभस्यप्रौष्ठपदभाद्रभाद्रपदाः समाः ।
स्यादाश्विन इषोप्याश्वयुजोऽपि स्यात्तु कार्तिके ॥ १७ ॥</v>
<c>नभस्यः प्रौष्ठपदः भाद्रः भाद्रपदः चत्वारि । आश्विनः इषः आश्वयुजः त्रीणि ।
कार्तिकः ॥ १७ ॥</c>

<v>बाहुलोर्जौ कार्तिकिको हेमन्तः शिशिरोऽस्त्रियाम् ।
वसन्ते पुष्पसमयः सुरभिर्ग्रीष्म उष्मकः ॥ १८ ॥
<c>बाहुलः ऊर्जः कार्तिकिकः चत्वारि । ऋतुभेदानाह । हेमन्त
इत्येक ऋतुः । शिशिर इत्यपरः । स च पुन्नपुंसकलिङ्गः एकैकम् । वसन्तः पुष्प- 
समयः सुरभिः त्रीणि वसन्तस्य । ग्रीष्मः उष्मकः (ऊष्मकः) ॥ १८ ॥</c>

<f id="1">इदं पद्यं तालपत्रपुस्तकेऽप्यस्ति ।</f>
 
;p{0027}
प्रथमं काण्डम्.
<v>निदाघ उष्णोपगम उष्ण ऊष्मागमस्तपः ।
स्त्रियां प्रावृट् स्त्रियां भूम्नि वर्षा अथ शरत्स्त्रियाम् ॥ १९ ॥</v>
<c>निदाघः
नितरां दह्यन्तेऽत्र । "दह भस्मीकरणे" । "हलश्च" इति घञ् । न्यङ्कादित्वात्कृत्वम् ।
उष्णोपगमः उष्णः ऊष्मागमः "उष्मागमः" तपः इति सप्तकं ग्रीष्मस्य । तपोऽका-
रान्तः पुंसि । प्रावृट् वर्षणं वृट् प्रकृष्टा वृट् यत्र "वृषु सेचने" "नहिवृति" दीर्घः ।
वर्षाः द्वे वर्षर्तोः । तत्र प्रावृट्शब्दः षान्तः स्त्रियाम् । वर्षाशब्दस्तु स्त्रीलिङ्गो भूम्नि
नित्यं बहुवचनान्त इत्यर्थः । शरदित्येक ऋतुः स स्त्रीलिङ्गो दकारान्तः ॥ १९ ॥</c>

<v>षडमी ऋतवःपुंसि मार्गादीनां युगैः क्रमात् ।
संवत्सरो वत्सरोऽब्दो हायनोऽस्त्री शरत्समाः ॥ २० ॥</v>
<c>अमी हेमन्तादयः षडपि ऋतवः ऋतुसंज्ञकाः । ऋतुशब्दः पुल्लिङ्गः । ते च हेमन्तादयः
मार्गशीर्षादिमासानां षडिर्युग्मैः क्रमाद्भवन्ति । उक्तं च । "आदाय मार्गशीर्षाश्च द्वौ
द्वौ मासावृतुर्मतः" इति । संवत्सरः वत्सरः अब्दः हायनः शरत् समाः षक्टं वर्षस्य ।
तत्र हायनः अस्त्रियाम् । समाः स्त्रियां बहुत्वे च । समां समां विजायते इत्ये-
कत्वेऽपि दृश्यते ॥ २० ॥</c>

<v>मासेन स्यादहोरात्रः पैत्रो वर्षेण दैवतः ।
दैवे युगसहस्रे द्वे ब्राह्मः कल्पौ तु तौ नृणाम् ॥ २१ ॥</v>
<c>मानुषेण मासेन एकः पैत्रोऽहोरात्रः । तत्र कृष्णा-
ष्टम्या उत्तरार्धे दिनारम्भः शुक्लाष्टम्या उत्तरार्धे रात्र्यारम्भः । तथा मानुषेण वर्षेण
दैवतः देवानामहोरात्रः । तत्रोत्तरायणं दिनम् । दक्षिणायनं रात्रिः मानुषाणां
यत्कृतादि युगचतुष्टयं तद्दैवं युगं ज्ञेयम् । एवं दैवे द्वे युगसहस्त्रे ब्राह्मोऽहोरात्रः ।
अयमर्थः-उक्तानां देवताहोरात्राणां षष्ट्यधिकशतत्रयेण दिव्यं वर्षम् । दिव्यै-
र्द्वादशभिर्वर्षसहस्त्रैर्मानुषचतुर्युगं तञ्च देवानामेकं युगं तत्सहस्रं ब्रह्मणो दिनं तत्तु
भूतानां स्थितिकालस्तावत्येव रात्रिर्भूतानां प्रलयकाल इति । अत उक्तं तौ कल्पा-
विति । ये द्वे दैवे युगसहस्रे तौ नृणां कल्पौ स्थितिप्रलयकालावित्यर्थ ॥ २१ ॥</c>

<v>मन्वन्तरं तु दिव्यानां युगानामेकसप्ततिः ।
संवर्तः प्रलयः कल्पः क्षयः कल्पान्त इत्यपि ॥ २२ ॥</v>
<c>दिव्यानां युगानां या एकसप्ततिरेकाधिका सप्ततिः तन्मन्वन्तरम् । मनूनां स्वायं-
भुवचाक्षुषादीनामन्तरमवकाशोऽवधिर्वा तैश्चतुर्दशभिर्ब्रह्मणो दिनं भवति एकम् ।
संवर्तः प्रलयः कल्पः क्षयः कल्पान्तः पञ्च प्रलयस्य ॥ २२ ॥</c>

;p{0028}
सटीकामरकोशस्य [कालवर्गः
<v>अस्त्री पङ्कं पुमान्पाप्मा पापं किल्बिषकल्मषम् ।
कलुषं वृजिनैनोऽघमंहो दुरितदुष्कृतम् ॥ २३ ॥</v>
<c>पङ्कं पाप्मा पापं
किल्बिषं कल्मषं कलुषं वृजिनं एनः अघं अंहः "अन्धः" दुरितं दुष्कृतं द्वादश
पापस्य । तत्र पङ्कं क्लीबपुंसोः । पाप्मा नकारान्तःपुंसि । शेषं क्लीबे ॥ २३ ॥</c>

<v>स्याद्धर्ममस्त्रियां पुण्यश्रेयसी सुकृतं वृषः ।
मुत्प्रीतिः प्रमदो हर्षः प्रमोदामोदसंमदाः ॥ २४ ॥</v>
<c>धर्मं पुण्यं श्रेयः सुकृतं वृषः पञ्चकं सुकृतस्य । तत्र धर्मः क्लीबपुंसोः । वृषः पुंसि । मुत्
प्रीतिः प्रमदः हर्षः प्रमोदः आमोदः संमदः ॥ २४ ॥</c>

<v>स्यादानन्दथुरानन्दः शर्मशातसुखानि च ।
श्वःश्रेयसं शिवं भद्रं कल्याणं मङ्गलं शुभम् ॥ २५ ॥</v>
<c>आनन्दथुः "टुनदि समृद्धौ"
"द्वितोऽथुच" । आनन्दः शर्म शातं "दन्त्यादिर्वा" सुखं द्वादश हर्षस्य । तत्र प्रीति-
साहचर्यान्मुदापि स्त्रियां दकारान्तः । श्वःश्रेयसम् । श्वः आगामि श्रेयो यत्र । "श्वसो
वसीयःश्रेयस" इत्यच् । शिवम् । शिवं च मोक्षे क्षेमे च महादेवे सुखे जले ।
"शिवो योगान्तरे वेदे गुग्गुलौ बालके हरे" इति विश्वः । भद्रं (भन्दं) "भन्दं
भद्रं शिवं तथा" इति त्रिकाण्डशेषः। कल्याणं मङ्गलं शुभम् ॥ २५ ॥</c>

<v>भावुकं भविकं भव्यं कुशलं क्षेममस्त्रियाम् ।
शस्तं चाथ त्रिषु द्रव्ये पापं पुण्यं सुखादि च ॥ २६ ॥</v>
<c>भावुकं भविकं
भव्यं कुशलं क्षेमं शस्तं द्वादश कल्याणमात्रस्य । तत्र क्षेमं शस्तं च पुन्नपुंसकयोः ।
श्वःश्रेयसमिति चतुरक्षरम् । पापपुण्यशब्दौ  तथा सुखादिशब्दाः श्वःश्रेयः शिव-
भद्रादयः शस्तान्ताः द्रव्ये विशेष्ये वर्तमानास्त्रिषु विशेष्यलिङ्गा इत्यर्थः । यथा पापा
स्त्री । पापः पुमान् । पापं कुलमित्यादि ॥ २६ ॥</c>

;p{0029}
प्रथमं काण्डम्.
<v>मतल्लिका मचर्चिका प्रकाण्डमुद्धतल्लजौ ।
प्रशस्तवाचकान्यमून्ययः शुभावहो विधिः ॥ २७ ॥</v>
<c>मतल्लिका मचर्चिका प्रकाण्डं
"प्रकाण्डः" पुंस्यपि । "प्रकाण्डो न स्त्री विटपे मूलशाखान्तरे तरोः । शस्तः"
इति मेदिनी । "अस्त्री प्रकाण्डो विटपे तरुस्कन्धप्रशस्तयोः" इति रभसः । उद्धः
तल्लजः अमूनि पञ्च प्रशस्तवाचकानि । एते तु पञ्च नित्यं द्रव्ये एव लिङ्गा-
न्तरेण सामानाधिकरण्येऽपि स्वलिङ्गं न जहति । "प्रशंसावचनैश्च" इति कृष्णसर्पवा-
प्यश्वादिवत् नित्यसमासः । यथा प्रशस्तो ब्राह्मणो ब्राह्मणमताल्लिका । प्रशस्ता
गौर्गोमचर्चिका । गोप्रकाण्डम् । ब्राह्मणोद्धः । कुमारीतल्लजः । अयः एत्यनेन
सुखम् । "इण् गतौ" घप्रत्ययः । शुभावहो विधिः शुभोत्पादकं दैवं सोऽय उच्यते
अयोऽकारान्तः एकम् ॥ २७ ॥

<v>दैवं दिष्टं भागधेयं भाग्यं स्त्री नियतिर्विधिः ।
हेतुर्ना कारणं बीजं निदानं त्वादिकारणम् ॥ २८ ॥</v>
<c>दैवं दिष्टं भागधेयं भाग्यं नियतिः । नियम्यतेऽनया
क्तिन् । "नियतिर्नियमे दैवे" इति विश्वः । विधिः । षक्टं प्राक्तनकर्मणः । नियतिः
स्त्री । विधिः पुंसि । हेतुः कारणं बीजं त्रयं हेतुमात्रस्य । हेतुः पुंसि । यदादिकारणं
तन्निदानं एकमुपादानकारणस्य ॥ २८ ॥</c>

<v>क्षेत्रज्ञ आत्मा पुरुषः प्रधानं प्रकृतिः स्त्रियाम् ।
विशेषः कालिकोऽवस्था गुणाः सत्त्वं रजस्तमः ॥ २९ ॥</v>
<c>क्षेत्रज्ञः क्षीयते इति क्षेत्रं शरीरं तज्जानाति ।
"ज्ञा अवबोधने" "आतो नुप" इति कः । "आत्मा पुंसि स्वभावेऽपि प्रयत्नमनसो-
रपि । धृतावपि मनीषायां शरीरब्रह्मणोरपि" [^1] पुरुषः त्रयं शरीराधिदैव-
तस्य । प्रधानं प्रकृतिः द्वे सत्त्वादिगुणसाम्यावस्थायाः । यः कालिको विशेषः
कालकृतो देहादेर्विशेषः यौवनादिरवस्थोच्यते एकम् । सत्वं रजः तमः एते
गुणाः प्रकृतेर्धर्माः एकैकम् । रजस्तमसी सान्ते ॥ २९ ॥</c>

<v>जनुर्जननजन्मानि जनिरुत्पत्तिरुद्भवः ।
प्राणी तु चेतनो जन्मी जन्तुजन्युशरीरिणः ॥ ३० ॥
<c>जनुः जननं जन्म जनिः
उत्पत्तिः उद्भवः षक्टं जन्मनः । जनुः सान्तम् । जनिः स्त्री । प्राणी चेतनः जन्मी
जन्तुः जन्युः शरीरी षक्टं प्राणिनः ॥ ३० ॥</c>

(जातिर्जातं च सामान्यं व्यक्तिस्तु पृथगात्मता ॥)(१)
चित्तं तु चेतो हृदयं स्वान्तं हृन्मानसं मनः ॥ ३१ ॥
॥ इति कालवर्गः ॥ ४ ॥
<c>जातिरित्यादि पद्यं केचिदत्र पठन्ति
इति टीकाकारेण लिखितं परंतु मूल एवैतत्पद्यं दृश्यते । "जातिः जातं सामान्यं
त्रयं घटत्वादिजातेः । व्यक्तिः व्यज्यतेऽनया व्यक्तिः । "अञ्जू व्यक्त्यादौ" 
क्तिन् । पृथगात्मता द्वे घटादिव्यक्तेः । चित्तं चेतः हृदयं स्वान्तं हृत् मानसं मनः
सप्तकं चित्तस्य । हृत् दकारान्तः ॥ ३१ ॥</c>
इति कालवर्गः ॥ ४ ॥

<f id="1">१ इदमर्धं तालपत्रपुस्तके नास्ति ।</f>

;p{0030}
सटीकामरकोशस्य [धीवर्गः
<v>बुद्धिर्मनीषा धिषणा धीः प्रज्ञा शेमुषी मतिः ।
प्रेक्षोपलब्धिश्चित्संवित्प्रतिपज्ज्ञप्तिचेतनाः ॥ १ ॥</v>
<c>बुद्धिः मनीषा मनस
ईषा । ईष गत्यादिषु, शकन्ध्वादिः । धिषणा धीः प्रज्ञा शेमुषी शेः मोहस्तं मुष्णाति ।
"मुष स्तेये" । शीङो विच् । "मूलविभुज" इति मुषेः कः । मतिः प्रेक्षा उपलब्धिः
चित् संवित् प्रतिपत् ज्ञप्तिः चेतना चतुर्दश बुद्धेः । तत्र चित् तान्तः । संवित्
प्रतिपत् च दान्तः ॥ १ ॥</c>

<v>धीर्धारणावती मेधा संकल्पः कर्म मानसम् ।
("अवधानं समाधानं प्रणिधानं तथैव च ॥" ) (१)
चित्ताभोगो मनस्कारश्चर्चा संख्या विचारणा ॥ २ ॥</v>
<c>या धारणावती धीः सा मेधा एकम् । यन्मानसं कर्म
मनोव्यापारः स संकल्पः एकम् । अवधानादि त्रयं समाधानस्य । चित्ता
भोगः मनस्कारः द्वे मनसः सुखादौ तत्परतायाः । चर्चा संख्या विचारणा त्रयं
प्रमाणैरर्थपरीक्षणस्य ॥ २ ॥</c>

<v>("विमर्शो भावना चैव वासना च निगद्यते ॥" ) (२) 
अध्याहारस्तर्क ऊहो विचिकित्सा तु संशयः ।
संदेहद्वापरौ चाथ समौ निर्णयनिश्चयौ ॥ ३ ॥</v>
<c>विमर्शादित्रयं पूर्वानुभूताविस्मरणस्य । अध्या-
हारः तर्कः ऊहः त्रयं तर्कस्य । अपूर्वोत्प्रेक्षणं तर्कः । विचिकित्सा विपूर्वात्
कितेः सन्नन्तादकारः । संशयः संदेहः द्वापरः द्वौ परौ प्रकारौ यस्य पृषोदरादि-
त्वादात्वम् । चत्वारि संशयज्ञानस्य । यथा स्थाणुर्वा पुरुषो वेति संशयः । निर्णयः
निश्चयः द्वे निश्चयज्ञानस्य ॥ ३ ॥</c>

<v>मिथ्यादृष्टिर्नास्तिकता व्यापादो द्रोहचिन्तनम् ।
समौ सिद्धान्तराद्धान्तौः भ्रान्तिर्मिथ्यामतिर्भ्रमः ॥ ४ ॥</v>
<c>मिथ्यादृष्टिः नास्तिकता द्वे परलोकाभाववादि-
ज्ञानस्य । नास्ति परलोक इति मतिर्यस्य तस्य भावो नास्तिकता । व्यापादः
द्रोहचिन्तनम् द्वे परद्रोहचिन्तनस्य । सिद्धान्तः राद्धान्तः द्वे सिद्धान्तस्य । सिद्धः
अन्तो निर्णयो यस्य स सिद्धान्तः । भ्रान्तिः मिथ्यामतिः भ्रमः त्रयमयथार्थ-
ज्ञानस्य । स्थाणौ पुरुषोऽयमिति ज्ञानं भ्रान्तिः । स्थाणुर्वा पुरुषो वायमित्य-
नेककोटिकं ज्ञानं संशयः । स्थाणौ स्थाणुरिति ज्ञानं निश्चयः ॥ ४ ॥</c>

<f id="1">१ इदमर्धे तालपत्रपुस्तकेऽपि नास्ति ॥ २ इदमर्धं तालपत्रपुस्तकेऽपि नास्ति ॥</f>

;p{0031}
प्रथमं काण्डम्. 
<v>संविदागूः प्रतिज्ञानं नियमाश्रवसंश्रवाः ।
अङ्गीकाराभ्युपगमप्रतिश्रवसमाधयः ॥ ५ ॥</v>
<c>संवित् आगूः प्रतिज्ञानं नियमः आश्रवः संश्रव अङ्गीकारः अभ्युपगमः
प्रतिश्रवः समाधिः दशकं अङ्गीकारस्य । तत्र संवित् आगूश्च स्त्रियाम् ।
आगूर्वधूवत् । आग्वौ आग्य इत्यादि । पक्षे धूर्वत् आगुरौ आगुर इत्यादि ॥ ५ ॥</c>

<v>मोक्षे धीर्ज्ञानमन्यत्र विज्ञानं शिल्पशास्त्रयोः ।
मुक्तिः कैवल्यनिर्वाणश्रेयोनिःश्रेयसामृतम् ॥ ६ ॥</v>
<c>मोक्षविषये या धीर्बुद्धिः तत् ज्ञानं एकम् । मोक्षशास्त्रादन्यत्र शास्त्रे
शिल्पे चित्रादौ च धीर्विज्ञानमुच्यते । मोक्षनिमित्तं शिल्पशास्त्रयोर्धीर्ज्ञानम् ।
अन्यनिमित्तं या तयोर्धीः सा विज्ञानमिति वा । "विज्ञानं कर्मणि ज्ञाने"
इति हैमः । एकम् । मुक्तिः जन्ममरणाभ्यां मोचनं "मुच्लृ मोक्षणे" क्तिन् ।
"मुक्तिर्मोचनमोक्षयोः" इति हैमः । कैवल्यं निर्वाणं श्रेयः । अतिशयेन प्रशस्यं
ईयसुनि "प्रशस्यस्य" इति श्रादेशः । निःश्रेयसम् । "अचतुर" इति निपातनादच् ।
अमृतम् ॥ ६ ॥</c>

<v>मोक्षोऽपवर्गोऽथाज्ञानमविद्याहंमतिः स्त्रियाम् ।
रूपं शब्दो गन्धरसस्पर्शाश्च विषया अमी ॥ ७ ॥</v>
<c>मोक्षः अपवर्गः अष्टकं मोक्षस्य । अज्ञानं अविद्या अहंमतिः ।
अहं प्रधाना मतिः । अहमिति विभक्तिप्रतिरूपकमव्ययं अहंकारार्थकम् । त्रय-
मज्ञानस्य । रूपं  शब्दः गन्धः रसः स्पर्शः एते पञ्च विषया इति गोचरा इति
इन्द्रियार्या इति चोच्यन्ते त्रयम् ॥ ७ ॥</c>

<v>गोचरा इन्द्रियार्थाश्च हृषीकं विषयीन्द्रियम् ।
कर्मेन्द्रियं तु पाय्वादि मनोनेत्रादि धीन्द्रियम् ॥ ८ ॥</v>
<c>हृषीकं विषयि इन्द्रियं इन्द्रस्यात्मनो
लिङ्गम् । त्रयं चक्षुरादेरिन्द्रियस्य । विषयि नान्तम् । पायूपस्थादि कर्मेन्द्रिय-
मुच्यते । आदिना वागादि । तद्यथा । "पायूपस्थं पाणिपादौ वाक्चेतींद्रिय-
संग्रहः । उत्सर्ग आनन्दादानगत्यालापाश्च  तत्किया" इति । मनोनेत्रादि
धीन्द्रियमुच्यते । आदिना श्रोत्रादि । "मनः कर्णस्तथा नेत्रं रसना च त्वया
सह । नासिका चेति षट् तानि धीन्द्रियाणि प्रचक्षते" एकम् ॥ ८ ॥</c>

;p{0032}
सटीकामरकोशस्य [धीवर्गः
<v>तुवरस्तु कषायोऽस्त्री मधुरो लवणः कटुः ।
तिक्तोऽम्लश्च रसाः पुंसि तद्वत्सु षडमी त्रिषु ॥ ९ ॥</v>
<c>रसभेदानाह । तुवरः "दीर्घादिरपि कुवरोऽपि" कषायः द्वे तुवरस्य प्राकृ-
तमाषया तुरट इति ख्यातस्य । मधुराद्याः पृषक् पृथक् ज्ञेया । एवं तुव- 
राद्याः षडपि रसा उच्यन्ते । तत्र तुवरो हरीतक्यादौ प्रसिद्धः । मधुरो जलादौ
प्रसिद्धः । लवणः सैन्धवादौ प्रसिद्धः । कटुर्मरीचादौ प्रसिद्धः । एवं तिक्तो
निम्बादौ । अम्लस्तित्तिड्यादौ "अम्बं" । रस्यन्ते आस्वाद्यन्ते इति रसाः ।
कर्मणि घञ् । अमी तुवराद्याः षडपि रसमात्रे वर्तमानाः पुंसि । तद्वत्सु
रसवत्सु वर्तमानास्त्रिषु वाच्यलिङ्गा इत्यर्थः । "तुवरकषायौ नपुंसकावपि
अस्त्रीत्युक्तत्वात्" ॥ ९ ॥</c>

<v>विमर्दोत्थे परिमलो गन्धे जनमनोहरे ।
आमोदः सोऽतिनिर्हारी वाच्यलिङ्गत्वमागुणात् ॥ १० ॥</v>
<c>विमर्दोत्ये संघर्षणादिनोत्पन्ने जनमनोहरे गन्धे
परिमल इत्येकम् । विमर्दग्रहणेन जातिपद्मादेर्निरासः । योऽतिनिर्हारी अत्य-
न्तसमाकर्षी स गन्ध आमोद उच्यते । "कस्तूरिकायामामोदः कपूरे मुखवा-
सनः । बकुले स्यात्परिमलश्चम्पके सुरभिस्तथा" इति शब्दार्णवः । एकम् । इतः
परं आगुणाद्गुणाः शुक्लादय इति वक्ष्यमाणादुणशब्दात्प्राक् वाच्यलिङ्गत्वं
अभिधेयानुसारेण त्रिलिङ्गत्वम् ॥ १० ॥</c>

<v>समाकर्षी तु निर्हारी सुरभिर्घ्राणतर्पणः ।
इष्टगन्धः सुगन्धिः स्यादामोदी मुखवासनः ॥ ११ ॥</v>
<c>समाकर्षी निर्हारी द्वे दूरनिपातिनो
गन्धद्रव्यस्य । निर्हरत्यवश्यं मनो निर्हारी । सुरभिः घ्राणतर्पणः इष्टगन्धः सुगन्धिः
चत्वारि शोभनगन्धयुक्तस्य । शोभनो गन्धोऽस्य सुगन्धिः । आमोदी मुखवा-
सनः इति द्वे यन्मुखं वासयति तस्य ताम्बूलादेः ॥ ११ ॥</c>

<v>पूतिगन्धिस्तु दुर्गन्धो विस्रं स्यादामगन्धि यत् ।
शुक्लशुभ्रशुचिश्वेतविशदश्येतपाण्डराः ॥ १२ ॥</v>
<c>पूतिगन्धिः दुर्गन्धः
द्वे अनिष्टगन्धयुक्तस्य । पूतिर्दुष्टः गन्धो यस्य सः । यदामगन्धि तद्विस्त्रं एकं
अपक्वमांसादिगन्धस्य । आमोऽपक्वमलस्तस्येव गन्धो यस्य तत् । "उपमानाश्च"
इतीत् । शुक्लः शुभ्रः शुचिः श्वेतः विशदः श्येतः पाण्डरः ॥ १२ ॥</c>

;p{0033}
प्रथमं काण्डम्.
<v>अवदातः सितो गौरोऽवलक्षो धवलोऽर्जुनः ।
हरिणः पाण्डुरः पाण्डुरीषत्पाण्डुस्तु धूसरः ॥ १३ ॥</v>
<c>अवदातः
सितः गौरः अवलक्षः "वलक्षोऽपि" "वष्टिभागुरिः" इत्यनेनाल्लोपपक्षे । धवलः
अर्जुनः हरिणः पाण्डुरः । "नगपांसुपाण्डुभ्यश्च" इति रः । पाण्डः षोडश नामानि
शुक्लस्य । तत्रार्जुनान्तानि त्रयोदश नामानि शुक्लस्य । हरिणादीनि त्रीणि पीत-
मिश्रशुक्लस्येति विभागः साधुः । शब्दार्णवे तु । "श्वेतम्तु समपीतोऽसौ रक्तेतर-
जपारुचिः । वलक्षस्तु सितः शावः कदलीकुसुमोपमः" । "अर्जुनस्तु सितः कृष्ण-
लेशवान् कुमुदच्छविः । पाण्डुस्तु पीतभागार्धः केतकीधूलिसलिभः" इत्युक्तम् ।
"हरिणौ पाण्डुसारङ्गौ" इति हैमः । ईषत्पाण्डुः धूसरः । "धूसरस्तु सितः पीतले-
शवान् बकुलच्छविः" इति शब्दार्णवः ।" द्वे ईपद्धवलस्य ॥ १३ ॥</c>

<v>कृष्णे नीलासितश्यामकालश्यामलमेचकाः ।
पीतो गौरो हरिद्राभः पालाशो हरितो हरित् ॥ १४ ॥</v>
<c>कृष्णः नीलः
असितः श्यामः कालः श्यामलः मेचकः । "मेचकः कृष्णनीलः स्यादतसीपु-
ष्पसन्निभः" इति शब्दार्णवः । सप्तकं नील्यादिगतवर्णस्य । पीतः गौरः हरि-
द्राभः त्रयं पीतस्य । पालाशः "पलाशोऽपि" हरितः हरित् त्रयं शिरीषादिपत्र-
गतवर्णस्य । हरित्तान्तः ॥ १४ ॥</c>

<v>लोहितो रोहितो रक्तः शोणः कोकनदच्छविः ।
अव्यक्तरागस्त्वरुणः श्वेतरक्तस्तु पाटलः ॥ १५ ॥</v>
<c>लोहितः रोहितः रक्तः त्रयं रक्तस्य । यः कोकन-
दच्छविः रक्तोत्पलामः स शोण इत्येकम् । योऽव्यक्तराग ईषद्रक्तः सोऽरुणः ।
"अरुणः कृष्णलोहितः" इत्यमरमाला एकम् । यः श्वेतमिश्रो रक्तः स पाटल
इत्येकम् ॥ १५ ॥</c>

<v>श्यावः स्यात्कपिशो धूम्रधूमलौ कृष्णलोहिते ।
कडारः कपिलः पिङ्गपिशङ्गौ कद्रुपिङ्गलौ ॥ १६ ॥</v>
<c>श्यावः कपिशः द्वे धूसरारुणवर्णस्य । कपिर्मर्कटः तद्वद्वर्णो-
ऽस्त्यस्य कपिशः । धूम्रः धूमलः कृष्णलोहितः त्रयं कृष्णमिश्रलोहितवर्णस्य ।
कडारः कपिलः पिङ्गः पिशङ्गः कद्रुः पिङ्गलः षट्कं पिङ्गलवर्णस्य । अयमत्यन्त-
गौरबालकस्य केशेषु प्रसिद्धः । "पिङ्गा गोरोचना पाण्डुः" इति कात्यः । शब्दार्णवे
तु "सितपीतहरिद्रक्तः कडारस्तृणवह्निवत् । अयं तद्रक्तपीताङ्गः कपिलो गोवि-
भूषणः । हरितांशेऽधिकेऽसौ तु पिशङ्गः पद्मधूलिवत् । पिशङ्गस्वासितावे-
शात्पिङ्गो दीपशिखादिषु । पिङ्गलस्तु परच्छायः पिङ्गे शुक्लाङ्गखण्डवत्" इत्युक्तम्
॥ १६ ॥</c>

;p{0034}
सटीकामरकोशस्य [शब्दादिवर्गः
<v>चित्रं किर्मीरकल्माषशबलैताश्च कर्बुरे ।
गुणे शुक्लादयः पुंसि गुणिलिङ्गास्तुतद्वति ॥ १७ ॥</v>
इति धीवर्गः ॥ ५ ॥
<c>चित्रं किर्मीरः "कर्मीर" कल्माषः शबलः एतः कर्बुरः षट्कं कर्बुरस्य
विचित्रवर्णस्येत्यर्थः । शुक्लादयः गुणे गुणमात्रे वर्तमानाः पुंसि । चित्रं तु रूप -
भेदान्नपुंसकम् । यथास्य पटस्य शुक्लं रूपम् । तद्वति गुणवति वस्तुनि वर्तमाना
गुणिलिङ्गाः अभिधेयलिङ्गगाः । "गुणवचनेभ्यो मतुपो लुक्" इति गुणिनि वर्तमा-
नत्वम् । तत्प्रत्याख्याने "गुणगुणिनोरभेदानिर्वाहः" इति महाभाष्ये । यथा शुक्ला
शाटी शुक्ल पटः शुक्लं वस्त्रम् । रोहितादीनां स्त्रीत्वे तु "वर्णादनुदात्तात्तोपधात्तो
नः" इति ङीष्वा तकारस्य नकारश्च । यथा श्येनी श्येता । रोहिणी रोहिता ।
लोहिनी लोहितेत्यादि ॥ १७ ॥</c>
इति धीवर्गः ॥ ५ ॥

<v>ब्राह्मी तु भारती भाषा गीर्वाग्वाणी सरस्वती ।
व्याहार उक्तिर्लपितं भाषितं वचनं वचः ॥ १ ॥</v>
<c>ब्रामी ब्रह्मण इयम् । "ब्राह्मो-
ऽजातौ" इति टिलोपः डीप् । भारती भाषा गीः गिरापि । "ब्रह्माणी वचनं वाचा
जल्पितं गदितं गिरा" इति शब्दार्णवः । "गीर्भणितिर्गिरा" इति त्रिकाण्डशेषः । तत्र
गिरा वाणीति पाठः । वाक् वाणी सरस्वती व्याहारः उक्तिःलपितं भाषितं
वचनं वचः त्रयोदश नामानि वचनस्य । तत्रापि सरस्वत्यन्तानि वचनाधि
ष्ठात्र्या देवताया अपि । व्याहारादीनि त्वधिष्ठेयस्यैव । गीः रेफान्तः ॥ १ ॥</c>

<v>अपभ्रंशोऽपशब्दः स्याच्छास्त्रे शब्दस्तु वाचकः ।
तिङ्सुबन्तचयो वाक्यं क्रिया वा कारकान्विता ॥ २ ॥</v>
<c>अपभ्रष्टः शब्दः गावीगोणीत्यादिः अपशब्दः सोऽपभ्रंश इत्युच्यते एकम् ।
शास्त्रे व्याकरणादौ यो वाचकः स शब्द इत्युच्यते एकम् । यथा ओतप्रोततन्तूनां
वाचकः पट इति । तिङ्सुबन्तचयः तिङतमुबन्तपदसमूहो वाक्यम् । वचेर्ण्यत्
"वचोशन्दसंज्ञायाम्" इति कुत्वम् । तिङतचयो यथा पचति भवति पाको भवती-
त्यर्थः । सुबन्तचयो यथा । "प्रकृतिसिद्धमिदं हि महात्मनाम् " कारकान्विता कार-
कैः संबद्धा क्रिया वाक्यमुच्यते । यथा देवदत्त गामभिरक्ष शुक्लदंडेन । अत्रान्वि
तत्वं आकांक्षायोग्यतासन्निधिवशाज्ज्ञेम् ॥ २ ॥</c>

;p{0035}
प्रथमं काण्डम्.
<v>श्रुतिः स्त्री वेद आम्नायस्त्रयी धर्मस्तु तद्विधिः ।
स्त्रियामुक्सामयजुषी इति वेदास्त्रयस्त्रयी ॥ ३ ॥</v>
<c>श्रुतिः वेदः आम्नायः त्रयी
चत्वारि वेदस्य । अत्र लिङ्गसंकरो न दोषाय स्त्रीति विशेषविधानात् त्रय्या
व्याख्यायमानत्वाच्च । तद्विधिः वैदिको विधिर्यागादिः धर्म इत्युच्यते । वेदभू-
लत्वात्स्मृत्युक्तोऽपि विधिर्धर्म एव । यदाह गौतमः । "श्रुतिस्मृतिविहितो धर्मः"
इति । केचित्तु लिङ्गसंकरो मा भूदिति त्रयीधर्म इति समस्तं पदमाहुः । "विधा-
नमृग्यजुः साम्नां त्रयीधर्मं विदुर्बुधाः" । त्रयीशब्दे विशेष दर्शयन्वेदभेदानभि-
धत्ते । ऋक् ऋच्यते स्तूयंते देवा अनया । "ऋच स्तुतौ" संपदादित्वात् क्विप् ।
साम यजुः इति त्रयो वेदा मिलितास्त्रयी ज्ञेया । तत्र ऋक् शब्दः स्त्रीलिङ्गः ॥ ३ ॥</c>

<v>शिक्षेत्यादि श्रुतेरङ्गमोंकारप्रणवौ समौ ।
इतिहासः पुरावृत्तमुदात्ताद्यास्त्रयःस्वराः ॥ ४ ॥</v>
<c>शिक्षा कल्पो व्याकरणमिसादि वेदस्याङ्गं ज्ञेयम् ।"शिक्षा कल्पो व्याकरणं
निरुक्तं ज्योतिषां गतिः । छन्दोविचितिरित्येष षडङ्गो वेद उच्यते" । प्रसङ्गादिद-
मप्युच्यते । वेदानामष्टौ विकृतयः । "जटा माला शिखा रेखा ध्वजो दण्डो रथो
धनः । अष्टौ विकृतयः प्रोक्ताः क्रमपूर्वा महर्षिभिः" ॥ षट् शास्त्राण्याह । "गौत
मस्य कणादस्य कपिलस्य पतञ्जले । व्यासस्य जैमिनेश्चापि दर्शनानि षडवे
हि" । चतुर्दश विद्याः ।  "अङ्गानि वेदाश्चत्वारो मीमांसा न्यायविस्तरः । धर्मशास्त्रं
पुराणं च विद्या शेताश्चतुर्दश" ॥"कल्पः कल्पसूत्रम्" । ओंकारः प्रणवः द्वे ।
इतिहासः इतिहेति पारंपर्योपदेशेऽव्ययं तदास्तेऽस्मिन् । "आस उपवेशने अधि-
करणे घञ् । पुरावृचं द्वे पूर्वचरितस्य महाभारतादेः । उदात्तः अनुदात्तः स्वरितः
इति त्रयः स्वरा उच्यते एकम् ॥ "उदात्तश्चानुदात्तश्च स्वरितश्च स्वरास्त्रयः । चतुर्थः
प्रचितो नोक्तो यतोऽसौ छान्दसः स्मृतः" ॥ ४ ॥</c>

<v>आन्वीक्षिकी दण्डनीतिस्तर्कविद्यार्थशास्त्रयोः ।
आख्यायिकोपलब्धार्था पुराणं पञ्चलक्षणम् ॥ ५ ॥</v> (१)
<c>आन्वीक्षिकीत्येकं तर्कविद्यायां
गौतमादिप्रणीतायाम् । दंडनीतिरित्येकं अर्थशास्त्रे बृहस्पत्यादिमणीते । अर्थस्य
भूम्यादेः शास्त्रम् । आख्यायिका उपलब्धार्था द्वयं अनुभूतार्थप्रतिपादकस्य
वासवदत्तादेः । यत्पञ्चलक्षणं तत्पुराणमुच्यते  "सर्गश्च प्रतिसर्गश्च वंशो मन्वंत-
राणि च ॥ वंश्यानुचरितं चैव पुराणं पंचलक्षणम् ॥ ॥ ५ ॥</c>

;p{0036}
सटीकामरकोशस्य [शब्दादिवर्गः
<v>प्रबन्धकल्पना कथा प्रवह्निका प्रहेलिका ।
स्मृतिस्तु धर्मसंहिता समाहृतिस्तु संग्रहः ॥ ६ ॥</v>
<c>प्रबन्धस्य वाक्यविस्त-
रस्य या कल्पना रचना सा कथा एकं नाटकरामायणादेः । प्रवहिका "प्रब ।
सर्गश्चेति टीकास्थं पथं तालपत्रपुस्तके मूल एवास्ति ।
ह्विका" प्रहेलिका द्वयं यथापरैः संदिह्यते तादृशगुप्ताभिधानस्य । यथा । "पानीयं
पातुमिच्छामि त्वत्तः कमललोचने । यदि दास्यसि नेच्छामि नो दास्यसि पिवा-
म्यहमिति" । यदुक्तम् । "व्यक्तीकृत्य कमप्यर्थं स्वरूपार्थस्य गोपना । यत्र बाह्या
र्थसंबद्धं कथ्यते सा प्रहेलिकेति" । या मन्वादिभिः प्रणीता धर्मसंहिता धर्मबो-
धार्थं रचिता संहिता सा स्मृतिः । वेदार्थस्मरणपूर्वकं रचितत्वात्स्मृतिरित्यर्थो-
ऽपि । स्मरतेः क्तिन् एकम् । समाहृतिः संग्रहः । "विस्तरेणोपदिष्टानामर्थानां
सूत्रभाष्ययोः । निबन्धो यः समासेन संग्रहं तं विदुर्बुधाः" द्वयं संग्रहग्रंथस्य ॥ ६ ॥</c>

<v>समस्या तु समासार्था किंवदन्ती जनश्रुतिः ।
वार्ता प्रवृत्तिर्वृत्तान्त उदन्तः स्यादथाह्वयः ॥ ७ ॥</v>
<c>या समासार्था पूरणीयार्था कविशक्तिपरीक्षणार्थमपूर्णतयैव पठ्यमानार्था वा सा
समस्या । "यथा शतचन्द्र नभस्तलम्" । तत्पूरणं यथा । "दामोदरकराघातविह्वली-
कृतचेतसा । दृष्टं चाणूरमल्लेन" इति । "समस्या त्वसमासार्थेति पाठे तु अपरिपूर्णार्थे-
त्यर्थः । किं वदन्ती "किंवदन्तिः" जनश्रुतिः जनेभ्यः श्रूयते । कर्मणि क्तिन् ।
द्वे चतुरक्षरे नामनी लोकप्रवादस्य । वार्ता प्रवृत्तिः वृत्तान्तः उदन्तः चत्वारि यथा-
स्थितलोकवृत्तकथनस्य । आह्वयः ॥ ७ ॥</c>

<v>आख्याह्वे अभिधानं च नामधेयं च नाम च ।
हूतिराकारणाह्वानं संहूतिर्बहुभिः कृता ॥ ८ ॥</v>
<c>आख्या आहा अभिधानं नामधेयम् ।
भागरूपति नामशब्दात् धेयमययः । नाम षट्कं नाम्नः । हूतिः आकारणा आह्वानं
त्रयं आह्वानस्य । या बहुभिः कृता हूतिः सा संहूतिः एकम् ॥ ८ ॥</c>

<v>विवादो व्यवहारः स्यादुपन्यासस्तु वानखम् ।
उपोद्घात उदाहारः शपनं शपथः पुमान् ॥ ९ ॥</v>
<c>विरुद्धो वादः विवादः व्यवहारः । "वि नानाऽर्धेऽव संदेहे हरणं हार उच्यते । नानासंदेह-
हरणाद्व्यवहारः प्रकीर्तितः" इति कासायनः । द्वे ऋणदानादिनिमित्तविविधवा-
दस्य । उपन्यासः वाङ्मुखं वाचोमुखमिव मुखमुपक्रमः द्वे वचनारंभस्य । उपोद्-
घातः उदाहारः द्वे प्रकृतसिद्धयर्थचिंतनस्य । तदुक्तम् । "चिन्तां प्रकृतसिद्ध्यर्थामु-
पोद्घातं प्रचक्षते" इति । उपोद्घातादि द्वे वक्ष्यमाणोपयोग्यर्थवर्णनस्येतिवा ।
शपनं शपथः द्वयम् ॥ ९ ॥</c>

;p{0037}
प्रथमं काण्डम्. 
<v>प्रश्रोऽनुयोगः पृच्छा च प्रतिवाक्योत्तरे समे ।
मिथ्याभियोगोण्याख्यानमथ मिथ्याभिशंसनम् ॥ १० ॥</v>
<c>प्र श्नः अनुयोगः पृच्छा त्रयं प्रश्नस्य । प्रतिवाक्यं उत्तरं 
द्वे प्रतिवचनस्य । मिथ्याभियोगः अभ्याख्यानं द्वे "शतं मे धारयसी" इत्याद्यसत्या-
क्षेपस्य । मिथ्याभिशंसनम् ॥ १० ॥</c>

<v>अभिशापः प्रणादस्तु शब्दः स्यादनुरागजः ।
यशः कीर्तिः समज्ञा च स्तवः स्तोत्रं स्तुतिर्नुतिः ॥ ११ ॥</v>
<c>अभिशाप द्वे सुरापानादिमिथ्यापाशोद्भाव-
नस्य । अनुरागजः गुणानुरागोत्थः शब्दः प्रणाद इत्युच्यते एकम् । यशः कीर्तिः ।
"कीर्तिः प्रसादयशमोर्विस्तारे कर्दमेऽपि च" इति हैमः । समज्ञा "समज्या समाज्ञा
चेति पाठान्तरम् । त्रयं कीर्तेः स्तवः स्तोत्रं स्तुतिः नुतिः चत्वारि स्तुतेः ॥ ११ ॥</c>

<v>आम्रेडितं द्विस्त्रिरुक्तमुच्चैर्घुष्टं तु घोषणा ।
काकुः स्त्रियां विकारो यः शोकभीत्यादिभिर्ध्वनेः ॥ १२ ॥</v>
<c>द्विवारं त्रिवारं चोक्तं आम्रेडितमुच्यते । यथा "सर्पः सर्प इति" एकम् । उच्चै-
र्घुष्टं घोषणा द्वे उच्चैर्घोषस्य । शोकभीतिकामादिभिर्ध्वनेर्यो विकारः सा काकुः
एकम् ॥ १२ ॥</c>

<v>अवर्णाक्षेपनिर्वादपरीवादापवादवत् ।
उपक्रोशो जुगुप्सा च कुत्सा निन्दा च गर्हणे ॥ १३ ॥</v>
<c>अवर्णः "वर्णः प्रशंसा तद्विरुद्धोऽवर्णः" आक्षेपः निर्वादः ।
परीवादः "परिवाद" अपवादः उपक्रोशः जुगुप्सा कुत्सा निन्दा गहणं दश
निन्दायाः । अपवादवदिति वत्प्रत्ययेन अवर्णादीनामुपक्रोशस्य चैकलिङ्गत्वं
ज्ञापितम् । उपक्रोशान्ता अवर्णादयः पुंसीति तार्पयम् ॥ १३ ॥</c>

<v>पारुष्यमतिवादः स्याद्भर्त्सनं त्वपकारगीः ।
यः सनिन्द उपालम्भस्तत्र स्यात्परिभाषणम् ॥ १४ ॥</v>
<c>पारुष्यं परुषो
निष्ठुरभाषणं पुरुष एव पारुष्यम् । स्वार्थे ष्यञ् । अतिवादः द्वे निठुरभाषणस्य ।
अपकारगीः अपकारार्थकं भाषणं "चौरोऽसि त्वां घातयिष्यामी" इत्यादि तभ्द-
र्त्सनमुच्यते एकम् । कस्यांचित् व्यक्तौ क्रोधपूर्वकं दोषप्रतिपादनमुपालम्भः यः
सनिन्दः निन्दायुक्त उपालम्भस्तत्र परिभाषणमित्येकम् । उपालम्भो द्वेधा । गुणा-
विष्करणपूर्वको निन्दापूर्वकश्च । आद्यो यथा । महाकुलीनस्य तव किमुचितमिदम् ।
द्वितीयस्तु बन्धकीसुतस्य तवोचितमेवेदमिति । तत्र यो द्वितीयः स परिभाषणम्"  ॥ १४ ॥</c>

;p{0038}
सटीकामरकोशस्य [शब्दादिवर्गः
<v>तत्र त्वाक्षारणा यः स्यादाक्रोशो मैथुनं प्रति ।
स्यादाभाषणमालापः प्रलापोऽनर्थकं वचः ॥ १५ ॥</v>
<c>मैथुनं प्रति परस्त्रीपुरुषसंयोगेन निमित्तेन य आक्रोशस्तत्र आक्षारणे-
त्येकम् । आक्षारणमिति क्लीबमपि । आभाषणं आलापः द्वे अन्योन्यसंबोध-
नपूर्वकभाषणस्य । यदनर्थकं वचः स प्रलापः इत्येकम् ॥ १५ ॥</c>

<v>अनुलापो मुहुर्भाषा विलापः परिदेवनम् ।
विप्रलापो विरोधोक्तिः संलापो भाषणं मिथः ॥ १६ ॥</v>
<c>अनुलापः मुहू-
र्भाषा द्वे बहुशो भाषणस्य । विलापः परिदेवनं द्वे रोदनपूर्वकभाषणस्य । विप्र
लापः विरोधोक्तिः द्वे अन्योन्यविरुद्धभाषणस्य । मिथः परस्परं उक्तिप्रत्युक्ति-
युक्तं यद्भाषणं स संलापः । आलापस्तु एकेनापि क्रियते ॥ १६ ॥</c>

<v>सुप्रलापः सुवचनमपलापस्तु निहवः ।
( "चोद्यमाक्षेपाभियोगौ शापाक्रोशौ दुरेषणा ।
अस्त्रीचाटुचटुश्लाघा प्रेम्णामिथ्याविकत्थनम् ॥ १ ॥"(१)
संदेशवाग्वाचिकं स्याद्वाग्भेदास्तु त्रिषूत्तरे ॥ १७ ॥</v>
<c>सुमलापः
सुवचनं द्वे सुभाषितस्य । अपलापः निहवः द्वे गोपनकारिवचनस्य । यथा तन्मि-
थ्येति प्रतिवादिनि निह्नवः । "चोद्यादित्रयमद्भुतमनस्य । शापादित्रयं शाप-
वचनस्य । चाद्विति त्रयं प्रेम्णा मिथ्याभाषणस्य । संदेशवाक् वाचिकं द्वे दूता-
दिमुखेन संदिश्यमानवचनस्य । उत्तरे अतः परं वक्ष्यमाणाः वाग्भेदाः रुशत्या-
दयः" सम्यगन्तास्त्रिषु त्रिलिङ्गाः ॥ १७ ॥</c>

<v>रुशती वागकल्याणी स्यात्कल्या तु शुभात्मिका ।
अत्यर्थमधुरं सान्त्वं संगतं हृदयंगमम् ॥ १८ ॥</v>
<c>यथा रुशन् शब्दः रुशद्वचनम् । या अक-
ल्याणी वाक् सा रुशती एकं तान्तम् । या शुभात्मिका वाक् सा कल्या "काल्यापि"
एकं तालव्यान्तम् । यदतिशयेन मधुर तत्सान्त्वं एकम् । संगतं हृदयंगमं द्वे संब-
द्धवचनस्य ॥ १८ ॥</c>

<f id="1">१ इदं पद्यं तालपत्रपुस्तकेऽपि नास्ति ।</f>

;p{0039}
प्रथमं काण्डम्.
<v>निष्ठुरं परुषं ग्राम्यमश्लीलं सूनृतं प्रिये ।
सत्येऽथ संकुलक्लिष्टे परस्परपराहते ॥ १९ ॥</v>
<c>निष्ठुरं परुषं द्वे कर्कशवचनस्य । ग्राम्यं अश्लीलं द्वे शिथि-
लवचसः । अश्रीकारकभण्डादिवचस इत्यर्थः । यत्प्रियं सत्यं वचनं तत्र सूनृ-
तमित्येकम् । तदुक्तं रभसे । "सूनृतं मङ्गलेऽपि स्यात्प्रियसत्ये वचस्यपि । यत्पर-
स्परेण पराहतं "माता मे वन्ध्येतिवत्" पूर्वापरविरुद्धं तत्र संकुलं क्लिष्टमिति नाम-
द्वयम् । "यथा पश्यसचक्षुः स शृणोत्यकर्णः" ॥ १९ ॥</c>

<v>लुप्तवर्णपदं ग्रस्तं निरस्तं त्वरितोदितम् ।
अम्बूकृतं सनिष्ठीवमबद्धं स्यादनर्थकम् ॥ २० ॥</v>
<c>यत् लुप्तवर्णपदं असंपूर्णोच्चा-
रितं वचस्तद् ग्रस्तमित्येकम् । "ग्रस्तं ग्रासीकृतेऽपि स्याल्लुप्तवर्णपदोदिते" इत्युक्तम् ।
यत्त्वरितोदितं तन्निरस्तं एकम् । सनिष्ठीवं लालायुक्तं तदम्बूकृतमुच्यते । अम्बू इति 
च्व्यन्तम् । सनिष्ठेवमपि एकम् । यदनर्थकं अर्थशून्यं तदबद्धं स्यात् एकम् ।
अवध्यमपि । "अवध्यमवधार्हे स्यादनर्थकवचस्यपी" इति दर्शनात् ॥ २० ॥</c>

<v>अनक्षरमवाच्यं स्यादाहतं तु मृषार्थकम् ।
("सोल्लुठनं तु सोत्प्रासं भणितं रतिकूजितम् ।
श्राव्यं हृद्यं मनोहारि विस्पष्टं प्रकटोदितम् ॥ १ ॥")(१)
अथ म्लिष्टमविस्पष्टं वितथं त्वनृतं वचः ॥ २१ ॥</v>
<c>अनक्षरं न प्रशस्ताक्षराणि यस्मिन् । अक्षराणामप्राशस्त्यं चार्थद्वारकं तच्च वचना-
नर्हम् अवाच्यं द्वे वक्तुमनर्हस्य वचसः । मृषार्थकं असंताभूतार्थकं तत् आहतं
ज्ञेयम् । यथा । "एष वन्ध्यागुतो याति खपुष्पकृतशेखरः । मृगतृष्णांभसि स्नातः
शशशृङ्गधनुर्धरः" इति । एकम् । "सोल्लुण्ठनादि द्वे सोपहासवचनस्य । भणितादि
द्वे रतिसमयकूजितस्य । मणितमित्यपि पाठः ।श्राव्यादि पञ्च स्पष्टवचनस्य ।
म्लिष्टम् । क्षुब्धस्वान्तेति निपातनादिडभावः । अविस्पष्टम् । अत्र म्लिष्टमित्यो-
ष्ठ्यादिपाठः एव दृश्यते । "म्लिष्टं त्रिष्वव्यक्तवाचि" इति मेदिनी । द्वे अव्यक्तवच-
नस्य । यदनृतं वचः । यथा सत्यपि धने नास्ति धनमिति तद्वितथमित्युच्यते
एकम् ॥ २१ ॥</c>

<f id="1">१ इदं पद्यं तालपत्रपुस्तकेऽपि नास्ति । </f>

;p{0040}
सटीकामरकोशस्य [नाट्यवर्गः
<v>सत्यं तथ्यमृतं सम्यगमूनि त्रिषु तद्वति ।
शब्दे निनादनिनदध्वनिध्वानरवस्वनाः ॥ २२ ॥</v>
<c>सत्यम् । "सत्यं कृते च शपथे तथ्ये च त्रिषु तद्वति" इति रभसः ।
तथ्यं ऋतं सम्यक् चत्वारि सत्यस्य । सम्यक् चकारान्तः । पूर्वं वाग्भेदास्तु त्रिषू-
त्तर इति वचनवृत्तित्वेन सत्यादीनां त्रिलिङ्गत्वमुक्तम् । यथा सत्यः शब्दः सत्या
वाक् सत्यं वचनमिति । इदानीं वक्तवृत्तित्वेन एषां त्रिलिङ्गत्वमाह अमूनीति ।
तद्वति सत्यवति त्रिषु । यथा सत्या स्त्री सत्यः पुमान् सत्यं कुलमिति । शब्दः
निनादः निनदः ध्वनिः ध्वानः रवः स्वनः ॥ २२ ॥</c>

<v>स्वाननिर्घोषनिर्हादनादनिस्वाननिस्वनाः ।
आरवारावसंरावविरावा अथ मर्मरः ॥ २३ ॥</v>
<c>स्वानः निर्घोषः निर्हादः
नादः निस्वानः निस्वन आरवः आरावः संरावः विरावः सप्तदश शब्दमात्रस्य ।
वस्त्रपर्णानां स्वनिते शब्दे मर्मर इत्येकम् । "मर्मरो वस्त्रभेदे च शुष्कपर्णध्वनौ
तथा । पुंसि स्त्रियां पुनः प्रोक्ता मर्मरी पीतदारुणि इति मोदिनी ॥ २३ ॥</c>

<v>स्वनिते वस्त्रपर्णानां भूषणानां तु शिञ्जितम् ।
निक्वाणो निक्वणः क्वाणः क्वणः क्वणनमित्यपि ॥ २४ ॥</v>
<c>भूषणानां नूपुरादीनां स्वनिते शिञ्जितमित्येकम् । "तालव्यादि" । निक्वाणः निक्वणः क्वाणः
क्वणः क्वणनं पञ्च वीणादिस्वनितस्य ॥ २४ ॥</c>

<v>वीणायाः क्वणिते प्रादेः प्रक्वाणप्रक्वणादयः ।
कोलाहलः कलकलस्तिरश्चां वाशितं रुतम् ।
स्त्री प्रतिश्रुत्प्रतिध्वाने गीतं गानमिमे समे ॥ २५ ॥</v>
॥ इति शब्दादिवर्गः ॥ ६ ॥
<c>प्रादेरुपसर्गात् ये प्रक्वाणः प्राक्वण
इत्यादयस्ते वीणाया एव क्वणिते नान्यत्र । आदिशब्दादुपक्वणादयः। कोलाहलः
कलकलः द्वे बहुभिः कृतस्य स्पष्टशब्दस्य । तिरश्चां पक्षिणां रुतं शब्दः वाशितं
एकम् । तालव्यमध्योऽयम् । प्रतिश्रुत् प्रतिध्वानः द्वे प्रतिशब्दस्य । गीत गानं द्वे
गायनस्य ॥ २५ ॥</c>
इति शब्दादिवर्गः ॥ ६ ॥

<v>निषादर्षभगान्धारषड्जमध्यमधैवताः ।
पञ्चमश्चेत्यमी सप्त तन्त्रोकण्ठोत्थिताः स्वराः ॥ १ ॥</v>
<c>स्वरभेदानाह । निषादः । "निषादः स्वरभे-
देऽपि चण्डाले धीवरान्तरे इति विश्वः । ऋषभः गान्धारः षड्जः । "नासां कण्ठमुर-
स्तालु जिह्वां दन्तांश्च संस्पृशन् । षड्डः स जायो यस्मात्तस्मात्षड्ज इति स्मृतः" ।मध्यमः
धैवतः पञ्चमः इत्यमी तन्त्रीभ्यः कण्ठेभ्यश्वोत्थिताः सप्त स्वरा ज्ञेयाः एकैकम् ।
तत्र निषादं नर्दन्ति गजाः । ऋषभं गावः । गान्धारं अजादयः । शड्जं मयूराः ।
मध्यमं क्रौञ्चाः । धैवतमश्वाः । पञ्चमं कोकिलाः । तदुक्तं नारदेन । "षड्जं रौति
मयूरस्तु गावो नर्दन्ति चर्षभम् । अनाविको तु गांधारं क्रौंचो नर्दति मध्य मम् ॥ १ ॥</c>

;p{0041}
प्रथमं काण्डम्.
<v>काकली तु कले सूक्ष्मे ध्वनौ तु मधुरास्फुटे ।
कलो मम्द्रस्तु गम्भीरे तारोऽत्युच्चैस्त्रयस्त्रिषु ॥ २ ॥</v>
<c>सूक्ष्मे कले काकलीत्येकं स्त्रीलिङ्गम् । ईषत् कलः
काकली । "ईषदर्थे च" इति कोः कादेशः । गौरादिः । "काकलिरापि" कलेरिन् ।
"साधूदितं काकलिभिः कुलीनैः" इति प्रयोगः । मधुरः श्रुतिसुखः । स चासौ
अस्फुटोऽव्यक्ताक्षरः एतादृशे ध्वनौ कल इत्येकम् । गम्भीरे ध्वनौ मन्द्र इत्ये
कम् । अत्युच्चैर्ध्वनौ तार इत्येकम् । त्रयः कलमन्द्रतारास्त्रिषु ॥ २ ॥
पुष्पसाधारणे काले कोकिलो रौति पञ्चमम् । अश्वस्नु धैवतं रौति
निषादं रौति कुञ्जरः" इति ॥ २ ॥</c>

("नृणामुरसि मध्यस्थो द्वाविंशतिविधो ध्वनिः ।
स मन्द्रः कण्ठमध्यस्थस्तारः शिरसि गीयते ॥ १ ॥")(१)

<v>समन्वितलयस्त्वेकतालो वीणा तु वल्लकी ।
विपञ्ची सा तु तन्त्रीभिः सप्तभिः परिवादिनी ॥ ३ ॥</v>
<c>यः समन्वितलयः सम्यगन्वितोऽनुगतो लयो गीतादिसाम्यं यत्र स एकताल उच्यते ।
"एकः समस्तालो मानमस्येसेकतालः" एकम् । वीणा वल्लकी विपञ्ची त्रयं
वीणायाः । सा वीणा तु सप्तभिस्तन्त्रीभिरूपलक्षिता परिवादिनी । "सुप्यजा-
तौ" इति णिनिः । परिवदत्यवश्यम् ॥ ३ ॥</c>

<v>ततं वीणादिकं वाद्यमानद्धं मुरजादिकम् ।
वंश्यादिकं तु सुषिरं कांस्यतालादिकं घनम् ॥ ४ ॥</v>
<c>यद्वीणादिकं वाद्यं तत्ततमुच्यते ।
आदिना सैरन्ध्रीरावणहस्तकिमर्यादि । हेमचन्द्रकोशेऽपि । "शिवस्य वीणा
नालम्बी सरस्वत्यास्तु कच्छपी । नारदस्याथ महती गणानां तु प्रभावती ।
विश्वावसोस्तु बृहती तुम्बरोस्तु कलावती" इत्यादि । यन्मुरजादिकं मृदङ्गादिकं
आदिना पटहादि । आनह्यते मुखे चर्मणा बध्द्यते तदानद्धमुच्यते । वंश्या-
दिकं "वंशी वेणुस्तेन वंश्यादिकमित्येव (२) ।" आदिना शङ्खादि । तत्सुषिरं
ज्ञेयम् । सुषिरशब्दो दन्त्यादिः । प्राचीनास्तु तालव्यादिरपीत्याहुः ।
यत्कांस्यमयतालादिकं आदिना घण्टाझल्लर्यादि तद्धनं ज्ञेयं एकैकम् ॥ ४ ॥</c>

<f id="1">१ इदं पद्यं तालपत्रपुस्तकेऽपि नास्ति ॥ २ अतएव 'वंशीरवः' इति 'वंशीकलेन
बडिशेन' -इति च प्रयोगः । वंशादिकमिति पाठस्तु रामाश्रमीसम्मतः ।</f>

;p{0042}
सटीकामरकोशस्य [नाव्यवर्गः
<v>चतुर्विधमिदं वाद्यं वादित्रातोद्यनामकम् ।
मृदङ्गा मुरजा भेदास्त्वङ्क्यालिङ्ग्योलकास्त्रयः ॥ ५ ॥</v>
<c>इदं ततादिकं चतुर्विधं वाद्यं वादित्रातोचनायकम् । वादित्रं आतोघं च नाम
यस्य तत् । यदाह भरतः "ततं चैवावनद्धं च धनं सुषिरमेव च । चतुर्विधं
तु विज्ञेयमातोद्यं लक्षणान्वितम्" इति । मृदङ्गाः मुरजाः "मुरात् वेष्टनाज्जाताः"
द्वे मृदङ्स्य । बहुविधत्वाद्बहुवचनम् । अङ्क्यः आलिङ्ग्यः ऊर्ध्वकः । "निर्व-
कारमपि" एते त्रयः मृदङ्गस्य भेदाः । अङ्क एवं निधाय वादनादङ्क्यः ।
आलिङ्ग्य वादनादालिङ्ग्यः । ऊर्ध्वीकृतेन मुखेन वादनादूर्ध्वकः । किंच ।
"हरीतक्याकृतिस्त्वङ्क्यो यवमध्यस्तथोर्ध्वकः । आलिङ्ग्यश्चैव गोपुच्छसमानः
परिकीर्तितः" इति ॥ ५ ॥</c>

<v>स्याद्यशःपटहो ढक्का मेरी स्त्री दुन्दुभिः पुमान् ।
आनकः पटहोऽस्त्री स्यात्कोणो वीणादिवादनम् ॥ ६ ॥</v>
<c>यशसे य आदौ पटहो वाद्यते स यशःपटहः । स
एव ढक्केत्युच्यते । द्वे ढक्कायाः । भेरी "भेरिः" दुन्दुभिः । दुन्दु इति शब्देन
भाति । द्वे दुन्दुभेः । "भेर्यामानकदुन्दुभी इत्यपि पाठः । आनकः पटहः द्वे
पटहस्य । अस्त्रीति पूर्वान्वयि । "पटहो ना समारम्भे आनके पुन्नपुंसकम्" इति
मेदिनी । वीणादि वाघते येन तद्धनुराकृति काष्ठं कोण उच्यते । "कोणो
वाद्यप्रभेदे स्याद्वीणादीनां च वादने । एकदेशे गृहादीनामस्त्रे च लगुडेऽपि
च" इति मेदिनी ॥ ६ ॥</c>

<v>वीणादण्डः प्रवालः स्यात्ककुभस्तु प्रसेवकः ।
कोलम्बकस्तु कायोऽस्या उपनाहो निबन्धनम् ॥ ७ ॥</v>
<c>वीणाया दण्डः प्रवालः एकम् । ककुभः प्रसेवकः द्वे
वीणादण्डादधो दारुमयं भाण्डं शब्दगाम्भीर्यार्थं यच्चर्मणाच्छाद्यते तस्य ।
वीणाप्रान्तस्थवक्रकाष्ठविशेषस्येत्यन्ये । अस्या वीणायाः कायः तन्त्रीर-
हितो दण्डादिसमुदायः कोलम्बक इत्युच्यते एकम् । यत्र वीणाप्रान्ते तन्त्र्यो
निबध्यन्ते तत् निबन्धनं उपनाह इत्युच्यते एकम् ॥ ७ ॥</c>

;p{0043}
प्रथमं काण्डम्.
<v>वाद्यप्रक्षेदा डमरुमड्डुडिण्डिमझर्झराः ।
मर्दलः पणवोऽन्ये च नर्तकीलासिके समे ॥ ८ ॥</v>
<c>डमरुप्रभृतयो वाघ-
विशेषा ज्ञेयाः । तत्र डमरुः कापालिकादीनां वाघम् । स एव विपुलो मड्डुः ।
डिण्डिमः दंवडी इति प्रसिद्धः । झर्झरः झांगड इति प्रसिद्धः । मर्दलो मृदङ्गस-
दृशो वाद्यभेदः । पणवोऽप्येकः । अन्ये च हुड्ङुकगोमुखादयः सन्ति । नर्तकी
लासिका । "वाच्यलिङ्गत्वात् नर्तको लासकः समाविति पुंस्त्वनिर्देशे
कर्तव्ये स्त्रीलिङ्गनिर्देशो ङीप्टापोर्विवेकार्थः" द्वे नर्तक्याः ॥ ८ ॥</c>

<v>विलम्बितं द्रुतं मध्यं तत्त्वमोघो घनं क्रमात् ।
तालः कालक्रियामानं लयः साम्यमथास्त्रियाम् ॥ ९ ॥</v>
<c>करचरणादिभिर्यद्विलम्बितं नृत्यादिकं तत्तत्त्वमित्युच्यते एकम् । यत् द्रुतं शीघ्रं
नृत्यादिकं तत् ओघ इत्युच्यते एकम् । यन्मध्यं न विलम्बितं नापि द्रुतं
तद्धनमित्युच्यते एकम् । कालक्रिययोर्मानं नियमहेतुस्ताल इत्युच्यते एकम् ।
गीतवाद्यपादादिन्यासानां क्रियाकालयोः साम्यं लय इत्युच्यते एकम् ॥ ९ ॥</c>

<v>ताण्डवं नटनं नाट्यं लास्यं नृत्यं च नर्तने ।
तौर्यत्रिकं नृत्यगीतवाद्यं नाट्यमिदं त्रयम् ॥ १० ॥</v>
<c>ताण्डवं तण्डुना प्रोक्तम् । अण् "ओर्गुणः" । नटनं नाट्यं लास्यं नृत्यं "नृतं"
नर्तनं षट्कं नृत्यस्य । तत्र ताण्डवं क्लीबपुंसोः । नृत्यगीतवाद्यमितीदं त्रयं मिलित्वा
तौर्यत्रिकमिति नाट्यमिति चोच्यते । "तूर्यं मुरजादि तत्र भवं तौर्यम् ।
तौर्योपलक्षितं त्रिकमिति विग्रहः" द्वे ॥ १० ॥</c>

<v>भ्रकुंसश्च भ्रुकुंसश्च भूकुंसश्चेति नर्तकः ।
स्त्रीवेषधारी पुरुषो नाट्योक्तौ गणिकाज्जुका ॥ ११ ॥</v>
<c>यः स्त्रीवेषधारी नर्तकः
पुरुषः तत्र भ्रकुंसः भ्रुकुंसः भ्रूकुंसः भ्रुवोर्भ्रुवा वा कुंसो भाषणं शोभा वा
यस्य इति त्रयमित्यर्थः । नाट्योक्तौ नाट्यप्रकरणे । अधिकारोऽयम् ।
प्रागङ्गहारात् । अज्जुकादिसंज्ञायाः नाट्यादन्यत्र प्रयोगो नास्तीत्यर्थः ।
या गणिका सा अज्जुका एकम् ॥ ११ ॥</c>

<v>भगिनीपतिरावुत्तो भावो विद्वानथावुकः ।
जनको युवराजस्तु कुमारो भर्तृदारकः ॥ १२ ॥</v>
<c>भगिन्याः पतिः आवुत्त
इत्युच्यते "आवृत्तोऽपि" एकम् । यो विद्वान्स भाव इत्युच्यते । भाव-
यतीति भाव इति योगव्युत्पत्त्या नाट्यादन्यत्राप्येतादृशानां प्रयोगे न दोषः ।
एकम् । जनकस्तु आवुक इत्युच्यते । एकम् । युवराजस्तु कुमारः भर्तृदा-
रकः द्वयम् ॥ १२ ॥</c>

;p{0044}
सटीकामरकोशस्य [नाट्यवर्गः
<v>राजा भट्टारको देवस्तत्सुता भर्तृदारिका ।
देवी कृताभिषेकायामितरासु तु भट्टिनी ॥ १३ ॥</v>
<c>राजा । भट्टारकः देवः द्वयं रामः । तस्य राज्ञः सुता
भर्तृदारिका एकम् । कृतोऽभिषेको यस्यास्तस्यां राज्ञ्यां देवीत्येकम् ।
इतरासु राज्ञीषु भट्टिनीत्येकम् । "भट्टिनी द्विजभार्यायां नाट्योक्त्यां राजयोषि-
ति" इति रभसः । अत्र विशेषः शब्दार्णवे । "गणिकानुचरैरज्जुकेति नाम्ना
नृपेण सा । युवराजस्तु सर्वेण कुमारो भर्तृदारकः । भट्टारको वा देवो वा
वाच्यो भृत्यजनेन सः । ब्राह्मणेन तु नाम्नैव राजन्नित्यृषिभिः स च । वयस्व
राजन्निति वा विदूषक इमं वदेत् । अभिषिक्ता तु राज्ञाऽसौ देवीत्यन्या तु
भोगिनी । भट्टिनीत्यपरैरन्या नीचैर्गोस्वामिनीति स" इति ॥ १३ ॥</c>

<v>अब्रह्मण्यमवध्योक्तौ राजशालस्तु राष्ट्रियः ।
अम्बा माताऽथ बाला स्याद्वासूरार्यस्तु मारिषः ॥ १४ ॥</v>
<c>अवध्यस्य वधानर्हस्य ब्राह्मणादेरुक्तौ दोषोक्तिकरणे अब्रह्मण्यमित्येकम् । राज्ञः
शालः राष्ट्रिय उच्यते एकम् । अम्बा माता द्वे नाट्योक्तावित्यधिकारस्य
प्रायिकत्वादम्बादीनामन्यत्रापि प्रयोगो ज्ञेयः । बाला वासूरिति द्वे कुमार्याः ।
आर्यः । "कर्तव्यमाचरन् काममकर्तव्यमनाचरन् । तिष्ठति प्राकृताचारो
यः स आर्य इति स्मृतः" इति वसिष्ठः । मारिषः मर्षणात्सहनान्मारिषः ।
हिंसानिवारकत्वाद्वा । "मार्षकः । "आर्ये मारिषमार्षकौ" इति शब्दार्णवः ।
द्वे आर्यस्य ॥ १४ ॥</c>

<v>अत्तिका भगिनी ज्येष्ठा निष्ठानिर्वहणे समे ।
हण्डे हञ्जे हलाह्वाने नीचां चेटीं सखीं प्रति ॥ १५ ॥</v>
<c>या ज्येष्ठा भगिनी सा अत्तिका । अत्ता माता सैव ।
"अन्तिका" । "अत्तिका चान्तिका तथा" इति द्विरूपकोशः" एकम् । निष्ठा
निर्वहणं द्वे "मुखप्रतिमुखगर्भावमर्शनिर्वहणाख्याः" पञ्च नाटके सन्धयः तत्र
पञ्चमस्य सन्धेः । प्रस्तुतकथासमाप्तेरित्यन्ये । "निर्वहणं तु स्त्री संहारश्च 
समापने" इति शब्दार्णवः । समे इति समानार्थे । न तु समानलिङ्गे शब्दार्णवे
लिङ्गभेददर्शनात् । नीचां प्रसाह्वाने हण्डे इत्येकम् । चेटिं प्रति आह्वाने हञ्जे
इत्येकम् । सखीं प्रत्याह्वाने हला । हलधातोर्बाहुलकादाप्रत्ययः । हलाशब्दष्टा-
बन्तोऽपि सखीपर्यायः । तत्र पचाद्यच् । "बाला वासूः सखी हला" इति त्रिकाण्डे
बोपालितात् । अमूनि त्रीण्यव्ययानि ॥ १५ ॥</c>

;p{0045
प्रथम काण्डम्.
<v>अङ्गहारोऽङ्गविक्षेपो व्यञ्जकाभिनयौ समौ ।
निर्वृत्ते त्वङ्गसत्त्वाश्यां द्वे त्रिष्वाङ्गिकसात्त्विके ॥ १६ ॥</v>
<c>"अङ्गस्य स्थानात्स्थानान्तरे
नयनं" अङ्गहारः "अङ्गुल्यादिविन्यासः" अङ्गविक्षेपः द्वे नृत्यविशेषस्य ।
व्यञ्जकः अभिनयः द्वे हस्तादिभिर्मनोगतार्थप्रकाशनस्य । अङ्गेन निवृत्ते निष्पन्ने
कर्मणि आङ्गिकम् । "भ्रूविक्षेपादि" । सत्त्वेन अन्तःकरणेन निर्वत्ते सात्त्वि-
कम् । "निर्वृत्तेऽक्षद्यूतादिभ्यः" इत्यनेन आङ्गिकसारिखकशब्दौ ठगन्तौ । "तद्यथा
"स्तम्भः स्वेदोऽथ रोमाञ्चः स्वरभङ्गोऽथ वेपथुः । वैवर्ण्यमश्रुमलय इत्पष्टौ
सात्त्विका गणाः" । इमे द्वे अपि त्रिषु ॥ १६ ॥</c>

<v>शृङ्गारवीरकरुणाद्भुतहास्यभयानकाः ।
बीभत्सरौदौ च रसाः शृङ्गारः शुचिरुज्ज्वलः ॥ १७ ॥</v>
<c>नाटके हि रसाः अष्टावे-
वोक्तास्तानाह । शृङ्गारः । शृङ्गारो गजमण्डने । सुरते रसभेदे च शृङ्गारं नाग-
संभवे" इति हैमः । "वीरः करुणः अद्भुतः हास्यः भयानकः बीभत्सः रौद्रः एते-
ऽष्टौ रसा ज्ञेयाः । रस्यन्ते इति रसाः । "रस आस्वादने" । "चशब्दाच्छान्तोऽपि
नवमः । वात्सल्यं दशमः । श्रृङ्गारः शुचिः उज्ज्वलः त्रयं शृङ्गारस्य ॥ १७ ॥</c>

<v>उत्साहवर्द्धनो वीरः कारुण्यं करुणा घृणा ।
कृपा दयाऽनुकम्पा स्यादनुक्रोशोऽप्यथो हसः ॥ १८ ॥</v>
<c>उत्साहवर्द्धनः । उत्साहेन वर्धते उत्साह वर्धयति वा नन्द्यादिः । वीरः द्वे वीर-
स्य । कारुण्यं करुणा घृणा । "घृणा तु स्याज्जुगुप्सायां करुणायाम्" इति हैमः ।
कृपा दया अनुकम्पा अनुक्रोशः सप्तकं करुणस्य । हसः ॥ १८ ॥</c>

<v>हासो हास्यं च बीभत्सं विकृतं त्रिविदं द्वयम् ।
विस्मयोद्भुतमाश्चर्य चित्रमप्यथ औरवम् ॥ १९ ॥</v>
<c>हासः हास्यं त्रयं हासस्य । बीभत्सं विकृतम् । "वैकृतोऽपि" । "विकृतोऽप्याग्रहायण्यामग्र
हायणम्" इति शब्दार्णवः । द्वे बीभत्सस्य । इदं द्वयं रसे पुंसि तद्वति त्रिषु ।
विस्मयः अद्भुतम् । इदमव्ययम् । आश्चर्यं चित्रं चत्वारि अद्भुतस्य । भैरवम् ॥ १९ ॥</c>

;p{0046}
सटीकामरकोशस्य [नाव्यवर्गः
<v>दारुणं भीषणं भीष्मं घोरं भीमं भयानकम् ।
भयंकरं प्रतिभयं रौद्रं तूग्रममी त्रिषु ॥ २० ॥</v>
<c>दारुणं भीषणं भीष्मम् । "भीष्मो रुद्रे च गाङ्गेये राक्षसे च भयंकरः"
इति हैमः । घोरं भीमं भयानकं भयंकरं प्रतिभयं नवकं भयानकस्य ।  रौद्रं उग्रं
द्वे रौद्रस्य । अमी अद्भुतादय उग्रान्ताश्चतुर्दश शब्दाः रसे पुंसि । शृङ्गारवीरेत्या-
दिश्लोके पुंस्त्वदर्शनात् । अभिन्नलिङ्गानामेव द्वन्द्वप्रतिज्ञानात् । तद्वति तु त्रिषु
चाच्यलिङ्गाः ॥ २० ॥</c>

<v>चतुर्दश दरस्त्रासो भीतिर्भीः साध्वसं भयम् ।
विकारो मानसो भावोऽनुभावो भावबोधकः ॥ २१ ॥</v>
<c> रसानुक्त्वा तदनुगुणत्वेनोच्चावचान् भावानभिधत्ते ।
दरः । "दरः स्याद्भगर्तयोः" इति । त्रासः भीतिः भीः साध्वसं भयम् । "भिया" ।
"स्यादर्तनमृतीया च गर्हा चाथ भयं भिया" इति शब्दार्णवः ।" षट्कं भयस्य । मानसः
मनःसंबन्धिविकारः भाव उच्यते एकम् । "भावयति करोति रसानिति भावः ।"
यो भावबोधकः चित्तविकारस्य प्रकाशकः कटाक्षादिः सोऽनुभाव इत्युच्यते
एकम् ॥ २१ ॥</c>

<v>गर्वोऽभिमानोऽहङ्कारो मानश्चित्तसमुन्नतिः ।
("दोर्पोऽवलेपोऽवष्टम्भश्चित्तोदेकः स्मयो मदः ॥")(१) 
अनादरः परिभवः परीभावस्तिरस्क्रिया ॥ २२ ॥</v>
<c>गर्वः अभिमानः अहंकारः त्रयं गर्वस्य । अहमिति करण-
महंकारः । चित्तस्य समुन्नतिः परस्मादुत्कर्षचिन्तनेनौन्नत्यं मान उच्यते एक-
म् । गर्वादयः पञ्चापि पर्याया इति तु युक्तम् । दर्पादि षट्कं मदस्य । अना-
दरः परिभवः परीभावः । उपसर्गेति घञि बहुलं दीर्घः । तिरस्क्रिया ॥ २२ ॥</c>

<v>रीढावमाननावज्ञावहेलनमसूक्षणम् ।
मन्दाक्षं ह्रीस्त्रपा व्रीडा लज्जासाऽपत्रपाऽन्यतः ॥ २३ ॥</v>
<c>रीढा अवमानना अवज्ञा अवहेलनं असूक्षणं ( असूक्षणमित्यपि) नवकमना-
दरस्य । मन्दाक्षं ह्री त्रपा व्रीडा लज्जा पञ्च लज्जायाः । घञि व्रीडोऽपि । "गण्डू-
षगर्जभुजजागरहारकीलज्वालाझटारभसवर्तकगर्द्धशृङ्गाः । व्रीडादयश्च वरटश्च
वराटकश्च उत्कण्ठबाणकरकाश्च समामयाश्च" इति स्त्रीपुङ्लिङ्गकथने रभसः । सा
लज्जाऽन्यतः परस्मात् चेदपत्रपा एकम् ॥ २३ ॥</c>

<f id="1">१ इदमर्धं तालपत्रपुस्तकेऽपि नास्ति ।</f>

;p{0047}
प्रथम काण्डम्.
<v>क्षान्तिस्तितिक्षाऽभिध्या तु परस्य विषये स्पृहा ।
अक्षान्तिरीर्ष्याऽसूया तु दोषारोपो गुणेष्वपि ॥ २४ ॥</v>
क्षान्तिः तितिक्षा । तिजेः
<c>क्षमायां सन् अप्रत्ययः टापू । द्वे पराभ्युदयसहनस्य । परस्य विषये परकीयधने
स्पृहाऽभिध्या । परस्य विषयस्पृहेत्यपि पाठः । तत्र परस्य विषयविषयि-
णीच्छेत्यर्थः एकम् । अभिचारेण ध्यानं अभिध्या । अक्षान्तिः ईर्ष्या
द्वे पराभ्युदयासहनस्य । गुणेष्वपि दोषारोपः असूया । कण्ड्वादियगन्तादकारः ।
एकम् ॥ २४ ॥</c>

<v>वैरं विरोधो विद्वेषो मन्युशोकौ तु शुक् स्त्रियाम् ।
पश्चात्तापोऽनुतापश्च विप्रतीसार इत्यपि ॥ २५ ॥</v>
<c>वैरं विरोधः विद्वेषः त्रयं वैरस्य । मन्युः शोकः शुक् त्रयं
शोकस्य । शुक् चान्ता । पश्चात्तापः अनुतापः विप्रतीसारः त्रयं पश्चात्तापस्य ॥ २५ ॥</c>

<v>कोपक्रोधामर्षरोषप्रतिघा रुट्क्रुधौ स्त्रियौ ।
शुचौ तु चरिते शीलमुन्मादश्चित्तविभ्रमः ॥ २६ ॥
<c>कोपः क्रोधः अमर्षः रोषः प्रतिघः रुट् क्रुध् सप्तकं क्रोधस्य । तत्र
रुट् षान्ता स्त्रीयो स्त्रीलिङ्गे । रुट्क्रुधौ टाबन्तावपि । "क्रोधो भामः क्रुधा रुषा" इति
शब्दार्णवः ॥ शुचौ शुद्धे चरिते आचरणे शीलं एकम् । उन्मादः चित्तवि-
भ्रमः द्वे चेतसोऽनवस्थितः ॥ २६ ॥</c>

<v>प्रेमा ना प्रियता हार्दं प्रेम स्नेहोऽथ दोहदम् ।
इच्छा काङ्क्षा स्पृहेहा तृड्वाञ्छा लिप्सा मनोरथः ॥ २७ ॥</v>
<c>प्रेमा प्रियता हार्दं प्रेम स्नेहः पञ्च प्रेम्णः ।
तत्र प्रेमा ना पुमान् स्नेहश्च । लिङ्गस्योक्तत्वात् संकरो न दोषाय । प्रेम क्लीबे ।
दोहदं इच्छा काङ्क्षा स्पृहा ईहा तृट् वाञ्छा लिप्सा मनोरथः ॥ २७ ॥</c>

<v>कामोऽभिलाषस्तर्षश्च सोऽत्यर्थं लालसा द्वयोः ।
उपाधिर्ना धर्मचन्ता पुंस्याधिर्मानसी व्यथा ॥ २८ ॥</v>
<c>कामः अभिलाषः तर्षः द्वादश स्पृहायाः । तत्र दोहदं गर्भिणीच्छायामिच्छामात्रेऽपि
दोहदम् । तृट् षान्ता । स तर्षो महांश्चेल्लालसा । द्वयोः स्त्रीपुंसयोः । उपाधिः
धर्मचिन्ता द्वे धर्मचिन्तनस्य । तत्रोपाधिः पुंसि । आधिः मानसी व्यथा द्वे मनःपी-
डायाः । आधिरुच्यते पुंसि ॥ २८ ॥</c>

;p{0048}
सटीकामरकोशस्य [नाट्यवर्गः
<v>स्याच्चिन्ता स्मृतिराध्यानमुत्कण्ठोत्कलिके समे ।
उत्साहोऽध्यवसायः स्यात्सवीर्यमतिशक्तिभाक् ॥ २९ ॥</v>
<c>चिन्ता स्मृतिः आध्यानं त्रयं स्मरणस्य ।
उत्कण्ठा उत्कलिका द्वे उत्कण्ठायाः । "चिन्ता तु स्मृतिराध्यानं स्मरणं सस्पृहे
पुनः । उत्कंठोत्कलिके तस्मिन्नभिध्या तूभयोरपी" इति शब्दार्णवः । उत्साहः
अध्यवसायः द्वे उत्साहस्य । येन कृत्वा असाध्यसाधनेऽप्युद्यतो भवति । स
उत्साहोऽतिशक्तिभाक् सातिशक्तिश्चेद्वीर्यमुच्यते । "अतिशयशक्तिर्वीर्या"
इति त्वमरमालायां स्त्रीत्वम् एकम् ॥ २९ ॥</c>

<v>कपटोऽस्त्री व्याजदम्भोषधयश्छद्मकैतवे ।
कुसृतिर्निकृतिः शाठ्यं प्रमादोऽनवधानता ॥ ३० ॥</v>
<c>कपटः व्याजः दम्भः उपधिः
छद्म कैतवम् । कितवस्य कर्म । युवादित्वादण् । "कैतवं द्यूतदम्भयोः इति
हैमः । कुसृतिः निकृतिः शाठ्यं नव शाठ्यस्य । "शठ कैतवे" । कपटः
पुन्नपुंसकयोः । प्रमादः अनवधानता द्वे कर्तव्यानवधानस्य ॥ ३० ॥</c>

<v>कौतूहलं कौतुकं च कुतुकं च कुतूहलम् ।
स्त्रीणां विलासविव्वोकविधमा ललितं तथा ॥ ३१ ॥</v>
<c>कौतूहलं कौतुकं कुतुकं कुतूहलं चत्वारि कौतुकस्य । विलासः विव्वोकः
विभ्रमः ललितम् ॥ ३१ ॥</c>

;p{0049}
प्रथमं काण्डम्.
<v>हेला लीलेत्यमी हावाः क्रियाः शृङ्गारभावजाः ।
द्रवकेलिपरीहासाः क्रीडा लीला च नर्म च ॥ ३२ ॥</v>
<c>हेला लीला अमी स्त्रीणां शृङ्गारभावजाः
शृङ्गाररससमुद्भूताः क्रियाश्चेष्टाः षडमी हावा उच्यन्ते एकैकम् । तत्र रामा-
नयनवदनभ्रूप्रभृतीनां यः कश्चिदुत्पद्यते विशेंषः स विलासः । गर्वाभिमा-
नसंभूतो विकारोऽनादरात्मको विव्वोकः । वाग्वस्त्रभूषणादीनां स्थान-
विपर्यासो विभ्रमः । सकलाङ्गसमीचीनविन्यासो ललितम् । अवगण-
नापूर्वकमभिनयप्रदर्शनं हेला । प्रियभूषणवचनाद्यनुकृतिर्लीला । तत्र
रामादिलीलान्तस्य मूलं त्वेवम् । "विलासोङ्गे विशेषो यः प्रियाप्तावासनादिषु ।
विव्वोकोऽभिमतप्राप्तावपि गर्वादनादरः । चित्तवृत्त्यनवस्थानं शृङ्गाराद्विभ्रमो
मतः । अनाचार्योपदिष्टं स्याल्ललितं रतिचेष्टितम् । स्याद्भावसूचको हावो
हेलास्यैवानुभावनम् । प्रौढच्छा सुरते हेलेति वा । प्रियस्यानुकृतिर्लीला श्लिष्टा
वाग्वेषचेष्टितैः । इतिशब्दात्प्रकारार्थादन्येऽपि ज्ञेयाः । "लीला विलासो
विच्छित्तिर्विभ्रमः किलकिंचितम् । मोट्टायितं कुट्टमितं विव्वोको ललितं
तथा । विहृंतं चेते मन्तव्या दश स्त्रीणां स्वभावजाः" इति नाटकरत्नकोशः ।
विच्छित्तिः । मण्डनानादरन्यासो विच्छित्ती रूपदर्पतः । किलकिंचितम् । हर्षा-
दुदितगीतादिव्यामिश्रं किलकिंचितम् । मोट्टायितम् । मोट्टायितं प्रियं स्मृत्वा
साङ्गभङ्गं विजृम्भणम् । कुट्टमितम् । दुःखोपचारः सौख्येऽपि हर्षात्कुट्टमितं 
मतम् । विहृतम् । वक्तव्याभाषणव्याजाद्विहृतं दर्शितेङ्गितम् ।" द्रवः केलिः
परीहासः । "परिहासः" । "उपसर्गस्य घञि" इति बहुलं दीर्घः । क्रीडा लीला
"लीलेत्यत्र खेलेति केचित्" नामषट्कं क्रीडामात्रस्य । केलिः पुंसि । भिन्न-
लिङ्गानां द्वन्द्वाभावात् ॥ ३२ ॥</v>

<v>व्याजोऽपदेशो लक्ष्यं च क्रीडा खेला च कूर्दनम् ।
घर्मो निदाघः स्वेदः स्यात्प्रलयो नष्टचेष्ठता ॥ ३३ ॥</v>
<c>अभीप्सितार्थसिद्ध्यर्थमर्थान्तरानुष्ठानं व्याजः ।
घम् । अजेर्वीभावो न । तत्र व्याजः अपदेशः लक्ष्यमिति त्रयं स्वरूपाच्छा-
दनस्य । लक्षमपि । "लक्ष्यं स्यादपदेशेऽपि शरव्येऽपि नपुंसकम्" इत्युक्तम् ।
व्याख्यायां च न ना लक्षं लीबं व्याजशरव्ययोरिति मूर्द्धन्यान्ते रभसः ।
क्रीडा खेला कूर्दनं त्रयं बाललीलायाः । धर्मः निदाघः नितरां दह्यतेऽने-
नेति । स्वेदः त्रयं स्वेदस्य । प्रलयः नष्टचेष्टता द्वे परिस्पन्दनाशस्य ॥ ३३ ॥</c>

<v>अवहित्थाकारगुप्तिः समौ संवेगसंभ्रमौ ।
स्यादाच्छुरितकं हासः सोत्प्रासःस मनाक् स्मितम् ॥ ३४ ॥</v>
अवाहित्था आकारगुप्तिः द्वे शोकादिजनितमुखग्लान्यादेः आकारगोप-
नस्य । संवेगः संभ्रमः द्वे हर्षादिना कर्मसु त्वरणस्य । सोत्प्रासः साभिप्रायो
हासः । उत्प्रासेनाधिक्येन क्षपणेन वा सहित इति वा । आच्छुरितक-
मुच्यते एकं "परमस्यामर्षजनकसशब्दहासस्य ।" स हासोमनाक् ईषत् चेत्स्मि-
तमुच्यते । "ईषद्विकसितैर्दन्तैः कटाक्षैः सौष्ठवान्वितम् । अवेक्षितद्विजद्वारमुत्त-
मानां स्मितं भवेत्" ॥ ३४ ॥</c>

<v>मध्यमः स्याद्विहसितं रोमाञ्चो रोमहर्षणम् ।
क्रन्दितं रुदितं क्रुष्टं जम्भस्तु त्रिषु जृम्भणम् ॥ ३५ ॥</v>
स हासो मध्यमश्चेदनल्पाधिकस्तर्हि विहसितं
स्यात् । "आकुञ्चितकपोलाक्षं सस्वनं निःस्वनं तथा । प्रस्तावोत्थं सानुराग-
माहुर्विहसितं बुधाः" ॥ एकम् । रोमाञ्चः रोमहर्षणम् । पुलककण्ठकरो-
मविक्रियारोमोद्गमाश्चात्रैव । द्वे रोमोद्गमस्य । क्रन्दितं रुदितं क्रुष्टं त्रीणि
रुदितस्य । जृम्भः जृम्भणं द्वे जृम्भिकायाः । जांभई इति ख्यातायाः । तत्र
जृम्भस्त्रिषु ॥ ३५ ॥</c>

;p{0050}
सटीकामरकोशस्य [पाताल०वर्गः
<v>विप्रलम्भो विसंवादो रिङ्गणं स्खलनं समे ।
स्यान्निद्रा शयनं स्वापः स्वप्नः संवेश इत्यपि ॥ ३६ ॥</v>
विप्रलम्भः विसंवादः द्वे वञ्चनायुक्तभाषणस्य । अङ्गी-
कृतासंपादनस्येति वा । रिङ्गणं "रिङ्खणं" स्खलनं द्वे स्वधर्मादेश्चलनस्य ।
बालानां हस्तपादगमनस्येत्यन्ये । राङ्गणें इति लौकिकभाषायां प्रसिद्धम् ।
निद्रा शयनं स्वापः स्वप्नः संवेशः पञ्चकं निद्रायाः ॥ ३६ ॥</c>

<v>तन्द्री प्रमीला भ्रकुटिर्भ्रुकुटिर्भ्रूकुटिः स्त्रियाम् ।
अदृष्टिः स्यादसौम्येऽक्ष्णि संसिद्धिप्रकृती त्विमे ॥ ३७ ॥</v>
तन्द्री "तन्द्रिः तन्द्रा" प्रमीला द्वे निद्राया आदौ अन्ते च यदालस्यं तस्य । "अत्यन्तश्रमा-
दिना सर्वेन्द्रियासामर्थ्यस्येति वा । भ्रकुटिः भुकुटिः भ्रूकुटिः । भ्रुवोः
कटिः कौटिल्यम् । पृषोदरादित्वादृकारे भृकुटीत्यपि । त्रयं क्रोधादि-
जनितभ्रूवक्रतायाः । भ्रकुंसवत् त्रैरूप्यम् । असौम्येऽक्ष्णि सरोषे चक्षुषि
अदृष्टिरित्येकम् । असौम्ये असुन्दरे वा विरुद्धा दृष्टिरदृष्टिः क्रूरदृष्टिरित्यर्थः ।
संसिद्धिः प्रकृतिः ॥ ३७ ॥</c>

<v>स्वरूपं च स्वभावश्च निसर्गश्चाथ वेपथुः ।
कम्पोऽथ क्षण उद्धर्षो मह उद्धव उत्सवः ॥ ३८ ॥</v>
स्वरूपं स्वभावः निसर्गः पञ्च स्वभावस्य । इमे
इति द्वयोः स्त्रीत्वबोधनार्थमुक्तम् । वेपथुः कम्पः द्वे कम्पस्य । क्षणः । "क्षणः
कालविशेषे स्यात्पर्वण्यवसरे भदे । व्यापारविकलत्वे च परतन्त्रत्वमध्ययोः"
इति हैमः । उद्धर्षः महः उद्धवः उत्सवः पञ्च उत्सवस्य । महोऽदन्तः ॥ ३८ ॥</c>

॥ इति नाट्यवर्गः ॥ ७ ॥
इति नाट्यवर्गः ॥ ७ ॥ 

<v>अधोभुवनपातालं बलिसद्म रसातलम् ।
नागलोकोऽथ कुहरं सुषिरं विवरं बिलम् ॥ १ ॥</v>
अधोभुवनं अधश्च तद्भुवनं च । पातालं बलि-
सद्म रलातलं नागलोकः पञ्च पातालस्य । कुहरं सुषिरं तालव्यादिरपि ।
विवरं बिलम् ॥ १ ॥</c>

;p{0051}
प्रथमं काण्डम्.
<v>छिद्रं निर्व्यथनं रोकं रन्ध्रं श्वभ्रं वपा सुषिः ।
गर्तावटौ भुवि श्वभ्रे सरन्ध्रे सुषिरं त्रिषु ॥ २ ॥</v>
<c>छिद्रं निर्व्यथनं रोकं रन्ध्रं श्वभ्रं तालव्यादि ।
वपा उप्यते यत्र । भिदादित्वादङ् । स्त्रियाम् । सुषिः "शुषिः" एकादश
छिद्रमात्रस्य । सुषिः स्त्री । भुवि यत् श्वभ्रं तत्र गर्तोऽवट इति द्वयम् । "गर्तो-
ऽवटे कुकुन्दरे" इति हैमः । गर्तेत्यपि । "शठकृसरगर्तशुंगाः" इति स्त्रीपुंसप्रकरणे
रभसात् । अवटिरितीदन्तोऽपि । सुषिरमित्येकं सरन्ध्रे रन्ध्रयुक्ते वस्तुनि ।
"शुषिरमपि" तत् त्रिषु वाच्यलिङ्गम् ॥ २ ॥</c>

<v>अन्धकारोऽस्त्रियां ध्वान्तं तमिस्रं तिमिरं तमः ।
ध्वान्ते गाढेऽन्धतमसं क्षीणेऽवतमसं तमः ॥ ३ ॥</v>
<c>अन्धकारः ध्वान्तं तमिस्त्रं तिमिरं
तमः पञ्चकमन्धकारस्य । तत्रान्धकारः क्लीबपुंसोः । गाढे ध्वान्ते सातिशये
तमसि अन्धतमसमित्येकम् । क्षीणे ध्वान्तेऽवतमसमित्येकम् ॥ ३ ॥</c>

<v>विष्वक् संतमसं नागाः काद्रवेयास्तदीश्वरः ।
शेषोऽनन्तो वासुकिस्तु सर्पराजोऽथ गोनसे ॥ ४ ॥</v>
<c>विष्वक् तमः
सर्वव्यापि ध्वान्तं संतमसमुच्यते । अन्धतमसावतमससंतमसशब्दा अकारान्ताः ।
"अवसमन्धेभ्यः" इत्यनेन समासान्तोऽच् । एकम् । नागाः काद्रवेयाः द्वे नागानाम् ।
तदीश्वरः नागानामीशः शेषोऽनन्त इति चोच्यते द्वयम् । वासुकिः सर्पराजः
द्वे नागराजस्य । गोनसः "गोनासगोनसौ" इति त्रिकाण्डशेषः ॥ ४ ॥</c>

<v>तिलित्सः स्यादजगरे शयुर्वाहस इत्युभौ ।
अलगर्दो जलव्यालः समौ राजिलडण्डुभौ ॥ ५ ॥</v>
<c>तिलित्सः द्वे पाणस इति प्रसिद्धस्य । अजगरः शयुः वाहसः इति त्रयं अज-
गरस्य आर इति ख्यातस्य । अलगर्दः "अलगर्द्धः" जलव्यालः द्वे जलस-
र्पस्य । पाणसर्प, विरोळें इसादिप्रसिद्धस्य । राजिलः "राजीलः"
डण्डुभः तवर्गतृतीयादिरपि द्वे निर्विषस्य द्विमुखसर्पस्य मालुण्ड महां-
ण्डुळ दुतोंडे इति ख्यातस्य । "निर्मुक्तो निर्विषः सर्पो राजिलः परिकी
र्तितः" इत्यभिधानात् ॥ ५ ॥</c>

<v>मालुधानो मातुलाहिर्निर्मुक्तो मुक्तकञ्चुकः ।
सर्पः पृदाकुर्भुजगो भुजङ्गोऽहिर्भुजंगमः ॥ ६ ॥</v>
<c>मालुधानः मातुलाहिः द्वे खट्वाकारचित्रसर्पस्य
आधोलें दिवड इति ख्यातस्य । निर्मुक्तः । "निर्मुक्तस्त्यक्तसङ्गे स्यान्मु
क्तकञ्चुकभोगिनि" इति कोशान्तरेऽपि । मुक्तकञ्चुकः द्वे त्यक्तकञ्चुकस्य ।
अत्र कञ्चुकस्त्वक् । सर्पः पृदाकुः भुजगः । भुजेन कौटिल्येन गच्छति ।
भुजङ्गः अहिः भुजङ्गमः ॥ ६ ॥</c>


;p{0052}
सटीकामरकोशस्य [पाताल०वर्गः
<v>आशीविषो विषधरश्चक्री व्यालः सरीसृपः ।
कुण्डली गूढपाच्चक्षुःश्रवाः काकोदरः फणी ॥ ७ ॥</v>
<c>आशीविषः "आशीर्विषोऽपि" आशीस्तालु-
गता दंष्ट्रा तया विद्धो न जीवति । तत्र विषमस्येति विषधरः चक्री
व्यालः । "व्यालो दुष्टगजे सर्प खले श्वापदसिंहयोः" इति विश्वमेदिन्यौ ।
"व्याडोपि" सरीसृपः कुण्डली गूढपात् चक्षुःश्रवाः काकोदरः फणी ॥ ७ ॥</c>

<v>दर्वीकरो दीर्घपृष्ठो दंदशूको बिलेशयः ।
उरगः पन्नगो भोगी जिह्मगः पवनाशनः ॥ ८ ॥</v>
<c>दर्वीकरः दीर्घपृष्टः दंदशूकः बिलेशयः उरगः पन्नगः भोगी जिह्यगः
पवनाशनः पञ्चविंशतिः सर्पस्य ॥ ८ ॥</c>

<v>("लेहिहानो द्विरसनो गोकर्णः कञ्चुकी तथा ।
कुम्भीनसः फणधरो हरि गधरस्तथा ॥ १ ॥</v>
<c>अहेः शरीरं भोगः स्यादाशीरप्यहिदंष्ट्रिका ॥ १)"</c>(१)

<v>त्रिष्वाहेयं विषास्थ्यादि स्फटायां तु फणा द्वयोः ।
समौ कञ्चुकनिर्मोकौ क्ष्वेडस्तु गरलं विषम् ॥ ९ ॥</v>
<c>लेलिहानाद्यष्टौ सर्पमात्रस्य । भोग
इति सर्पशरीरस्यैकम् । आशीरित्यादि द्वे सर्पदंष्ट्रायाः । यद्विषास्थ्यादि
अहिभवं तत् आहेयमुच्यते एकम् । स्त्रियाम् आहेयी । स्फटा "फटा"
फणा द्वे फणायाः । द्वे अपि स्त्रीपुंसयोः । कञ्चकः निर्मोकः । निश्चयेन
मुच्यते इति द्वे सर्पत्वचः । क्ष्वेडः गरलं विषं पुंलिङ्गमपि । पुंसि क्लीबे
चेति विषेणापि संबध्यत इत्युक्तत्वात् त्रयं विषमात्रस्य ॥ ९ ॥</c>

<v>पुंसि क्लीबे च काकोलकालकूटहलाहलाः ।
सौराष्ट्रिकः शौक्लिकेयो ब्रह्मपुत्रः प्रदीपनः ॥ १० ॥</v>
<c>काकोलः कालकूटः हलाहलः सौराष्ट्रिकः शौक्लिकेयः ब्रह्मपुत्रः प्रदीपनः ॥ १० ॥</c>

<f id="1">१ इदं सार्धं पद्यं तालपत्रपुस्तकेऽपि नास्ति ।</f>

;p{0053}
प्रथमं काण्डम्.
<v>दारदो वत्सनाभश्च विषभेदा अमी नव ।
विषवैद्यो जाङ्गुलिको व्यालग्राह्यहितुण्डिकः ॥ ११ ॥</v>
<c>दारदः वत्सनाभः अमी काकोलाद्या नव स्थावरविषभेदाः । तत्र "काको-
लादि त्रयं क्लीबपुंसोः । काकोलः काकमेचकः । कालकूटः पृथुमालिदैत्यर-
क्तोद्भवः । हलाहलस्तालपत्राकृतिः । हालाहलं हालहलं हलाहलमित्यापि तत्प-
र्यायाः । "हालाहलं हालहलं वदन्त्यपि हलाहलम" इति द्विरुपकोशः । "गोनास-
गोनसौ हालाहलं हालहलं विषम्" इति त्रिकाण्डशेषः । सुराष्ट्रदेशे भवः सौरा-
ष्ट्रिकः । "सारोष्ट्रिक इत्यपि" । शुक्लिकायां भवः शौक्लिकेयः सोमल
इति प्रसिद्धः । ब्रह्मणः पुत्रः ब्रह्मपुत्रः । यद्याज्ञवल्क्यः । "त्वं विष ब्रह्मणः
पुत्रः सत्यधर्मे व्यवस्थितः" इति । प्रदीपयति जठरमिति प्रदीपनः । दरदि देशे
भको दारदः वत्सनामः "वचनाग इति प्रसिदः" । विषवैद्यः जाङ्गुलिकः द्वे
विषहारवैद्यस्य । जाङ्गुलीं विषविद्यामधीते वेद वा । उक्तं च । "परीक्षितं
समश्नीयाञ्जाङ्गुलीभिर्भिषग्वृतः" इति । व्यालग्राही अहितुण्डिकः अहेस्तुण्डं मुखं
"तेन दीव्यति" इति ठक् । इति द्वे सर्पग्राहिणः "गारुडीति प्रसिद्धस्य" ।
"व्यालग्राह्याहितुण्डिक" इति पाठः । तत्र आहितुण्डिक इति ॥ ११ ॥</c>

इति पातालभोगिबर्गः ॥ ८ ॥
इति पातालभोगिवर्गः ॥ ८ ॥

<v>स्यान्नारकस्तु नरको निरयो दुर्गतिः स्त्रियाम् ।
तद्भेदास्तपवनावीचिमहारौरवरौरवाः ॥ १ ॥</v>
<c>नारकः नरकः निरयः दुर्गतिः चत्वारि नरकस्य । नर-
कभेदानाह । तपनः अवीचिः न विद्यते "वीचिः सुखं यत्र । "वीचिः स्वल्पतरङ्गे
स्यादवकाशे सुखेऽपि च" इति विश्वः । महारौरपः रौरवः ॥ १ ॥</c>

<v>संघातः कालसूत्रं चेत्याद्याः सत्त्वास्तु नारकाः ।
प्रेता वैतरणी सिन्धुः स्यादलक्ष्मीस्तु निर्ऋतिः ॥ २ ॥</v>
<c>संघातः (संहार इत्यपि पाठः) कालसूत्रं इत्याद्यास्तपनादिनरकभेदाः । आद्यशब्दा-
त्तामिस्त्रकुम्भीपाकादयः । तप्यते अनेन तपनः । जलवत् भासमानोऽप्यश्मपृष्ठ-
रूपत्वान वीचयो यत्र सोऽवीचिः । रुरवो नाम क्रव्यादा अतिक्रूरास्तत्सं-
बन्धी महानरको महारौरवः । रुरवः सर्पेभ्योऽतिहिंस्त्रा जन्तुविशेषास्तत्सं-
बन्धी रौरवः । सम्यक् हन्यते यत्र संघातः । कालरूपाणि सूत्राणि यत्र तत्का-
लसूत्रं एकैकम् । नारकाः नरके भवाः सत्त्वाः प्राणिनः प्रेता उच्यन्ते एकम् ।
नारकी सिन्धुर्नदी वैतरणी ज्ञेया । विगतस्तरणिर्यत्र तत्र भवा । विगता तर-
णिर्नौर्यच वा एकम् । नारक्यलक्ष्मीरशोभा निर्ऋतिः उच्यते । निर्गता
ऋतिर्घृणा यस्याः । "ऋतिर्गतौ घृणायां च श्रद्धायां च शुभेऽपि च" इति रभसः ।
एकम् ॥ २ ॥</c>

;p{0054}
सटीकामरकोशस्य [नरकवर्गः
<v>विष्टिराजूः कारणा तु यातना तीव्रवेदना ।
पीडा बाधा व्यथा दुःखमामनस्यं प्रसूतिजम् ॥ ३ ॥</v>
<c>विष्टिः आजूः द्वे नरके हठात्प्रक्षेपस्य । "निर्मूल्यकर्मकरणे"
इति मुकुटः । भद्राख्यकरणस्येत्यन्ये । "विष्टिः कर्मकरेऽमूल्ये भद्राजूप्रेरणेषु च"
इति हैमः । "आजूवेतनयोर्विष्टिः" इति शाश्वतः । कारणा यातना तीव्रवेदना त्रयं
नरकपीडाया । पीडा बाधा । आबाधेति वा छेदः । "आवाधा वेदना दुःसम्" इति
हलायुधः । व्यथा दुःखं आमनस्यं  "अमानस्यम्" । "प्रसूतिजममानस्यं कृच्छ्र-
कष्टं कलाकुलम्" इति वाचस्पतिः । अत्र अमनसो भाव इति । मानस्याद्भिन्न-
मिति वा विग्रहः । प्रसूतिजम् ॥ ३ ॥</c>

<v>स्यात्कृष्टं कृच्छ्रमाभीलं त्रिष्वेषां भेद्यगामि यत् ।
इति नरकवर्गः ॥ ९ ॥</v>
<c>कष्टं कृच्छ्रं आभीलं नव दुःखस्य ।
अत्र नवापि दुःखस्येत्येके । पीडादिचतुष्कं मनःपीडायाः । आमनस्यादि
द्वयं वैमनस्यस्य । कष्टादि त्रयं शरीरपीडाया इति भेदः । एषां मध्ये यद्दुःखादिकं
भेघगामि विशेष्यवृत्ति तत् त्रिषु । यथा । "सेयं सेवा दुःखा च बहरूपा" ।
"सोऽयं दुःखः सुतोऽगुणः" । "सर्वं दुःखं विवेकिन" इति । भेद्यगामित्वाभावे-
तदुक्तलिङ्गमेव । इति नरकवर्गः ॥ ९ ॥</c>


<v>समुद्रोऽब्धिरकूपारः पारावारः सरित्पतिः ।
उदन्वानुदधिः सिन्धुः सरस्वान्सागरोऽर्णवः ॥ १ ॥</v>
<c>समुद्रः । समीचीना उद्रा जलचरवि-
शेषा यस्मिन् । सह मुद्रया मर्यादया वर्तते इति वा । "वोपसर्जन" इति सहस्य
सः । अब्धिः अकूपारः पारावारः "पारापारः" सरित्पतिः उदन्वान् उदधिः
सिन्धुः । "सिन्धुर्वमथुदेशाब्धिनदे ना सरिति स्त्रियाम्" इति विश्वमेदिन्यौ ।"
सरस्वान् सागरः अर्णवः । अर्णांसि उदकानि यत्र सन्ति । "अर्णसो लोपश्च" इति ॥ १ ॥</c>

<v>रत्नाकरो जलनिधिर्यादःपतिरपांपतिः ।
तस्य प्रभेदाः क्षीरोदो लवणोदस्तथाऽपरे ॥ २ ॥</v>
<c>रत्नाकरः जलनिधिः यादःपतिः अपांपतिः पञ्चदश समुद्रमात्रस्य ।
तस्य समुद्रस्य प्रभेदाः । क्षीरोदः लवणोदः । तथा अपरे दध्युदघृतोदसुरो-
देक्षूदस्वादूदाः । "लवणेक्षुसुरासर्पिर्दधिक्षीरजलाः समाः" इत्याद्युक्तेः
एकैकम् ॥ २ ॥</c>

;p{0055}
वारिवर्गः १०] प्रथमं काण्डम्,
<v>आपः स्त्री भूम्नि वार्वारि सलिलं कमलं जलम् ।
पयः कीलालममृतं जीवनं भुवनं वनम् ॥ ३ ॥</v>
<c>आपः वाः वारि "वारं" सलिलं "सरिलं" । "सरिलं
सलिलं जलम्" इति वाचस्पतिः । कमलं जलं पयः कीलालम् । "कीलालं
रुधिरे तोये" इति कोशान्तरम् । अमृतं जीवनं भुवनं वनम् ॥ ३ ॥</c>

<v>कबन्धमुदकं पाथः पुष्करं सर्वतोमुखम् ।
अम्भोऽर्णस्तोयपानीयनीरक्षीराम्बुशम्बरम् ॥ ४ ॥</v>
<c>कबन्धं "कम-
न्धमिति वा" उदकं "दकमित्यपि" । "प्रोक्तं प्राज्ञैर्भुवनमभृतं जीवनीयं दकंवा"
इति हलायुधः । "कं दकं जलम्" इति त्रिकाण्डशेषः । अस्मिन्पक्षे कबन्धं च दकं
पाथ इति पाठः । पाथः पुष्करं सर्वतोमुखम् । सर्वतो मुखानि यत्र सर्वदिग्गमन-
त्वात् । अम्भः अर्णः तोयं पानीयं नीरं "नारं" क्षीरं अम्बु शंबरं "संबरमिति
दन्त्यादि" ॥ ४ ॥</c>

<v>मेघपुष्पं घनरसस्त्रिषु द्वे आप्यमम्मयम् ।
भङ्गस्तरङ्ग ऊर्मिर्वा स्त्रियां वीचिरथोर्मिषु ॥ ५ ॥</v>
<c>मेघपुष्पं घनरसः सप्तविंशतिर्जलस्य । तत्र आपः स्त्रियां
बहुत्वे च नित्यम् । वाः रेफान्ता । पूर्वोत्तरसाहचर्यात्स्त्रियां क्लीबे च । घनरसः
पुंसि । शेषं क्लीबे । असुनि आपः सान्तं क्लीबे च । वारं नारमित्युभयमल्लीवम् ।
अत्र सर्वत्र संसारावर्तः प्रमाणम् । "नारं घनरसः पुमान्" इति शब्दार्णवः । धनर-
समिति क्लीबमपि । "घनरसमम्बु क्षीरम्" इति रत्नकोशात् । "कृपीटं काण्डमस्त्री
स्याज्जीवनीयं कुशं विषम्" इत्यपि । आप्यं अम्मयं द्वे जलविकारस्य त्रिषु । आप्या
अम्मयी इत्यादि । भङ्गः तरङ्गः ऊर्मिः वीचिः चत्वारि लहर्याः । वा स्त्रिया-
मिति ऊर्मिणा वीचिना च संबध्यते काकाक्षिवत् । ऊर्मिरेव स्त्रीपुंसयो वीचिस्तु
नित्यं स्त्रीत्येके ॥ ५ ॥</c>

<v>महत्सूल्लोलकल्लोलौ स्यादावर्तोऽम्भसां भ्रमः ।
पृषन्ति बिन्दुपृषताः पुमांसो विप्रुषः स्त्रियाम् ॥ ६ ॥</v>
<c>महत्सु ऊर्मिषु उल्लोलः कल्लोल इति द्वयम् । अम्भसा भ्रमः
मण्डलाकारेण भ्रमणं आवर्तः स्यात् एकम् । भोंवरा इति लौकिकभाषायाम् ।
पृषन्ति विन्दवः पृषतः विप्रुषः चत्वारि जलबिन्दूनाम् । तत्र पृषत् क्लीबे बिन्दुपृषतौ
पुंसि । विप्रुट् स्त्री ॥ ६ ॥</c>

;p{0056}
सटीकामरकोशस्य [वारिवर्गः
<v>चक्राणि पुटभेदाः स्युर्भ्रमाश्च जलनिर्गमाः ।
कूलं रोधश्च तीरं च प्रतीरं च तटं त्रिषु ॥ ७ ॥</v>
<c>चक्राणि । "वक्राण्यपि" । "वक्रः शनैश्वरे पुंसि पुटभेदे
नपुंसकम्" । पुटभेदाः भ्रमाः जलनिर्गमाः चत्वारि यानि चक्राकारेण जलान्यधो
यान्ति तेषाम् । "चक्रादिद्वयं चक्राकारेण जलानामयो यानस्य । भ्रमादि द्वयं
जलनिःसरणजालकस्य । नद्यादौ अधःस्थजलस्योर्ध्वनिःसरणस्येति वा मतम् ।
कूलं रोधः तीरं प्रतीरं तटं पञ्च तीरस्य । रोधः सान्तम् । "अदन्तोऽपि । "रोधः
प्रोक्तश्च रोधसि" इति संसारावर्तः । तटं त्रिलिङ्गम् ॥ ७ ॥</c>

<v>पारावारे परार्वाची तीरे पात्रं तदन्तरम् ।
द्वीपोऽस्त्रियामन्तरीपं यदन्तार्वारिणस्तटम् ॥ ८ ॥</v>
<c>परं च अर्वाक् च परार्वाची
तीरे क्रमेण पारावारे उच्यते । नद्याः परतीरं पारं अवाक्तीरं आवारमित्यर्थः ।
एकैकम् । तयोः पारावारयोः अन्तरं मध्यं पात्रमुच्यते । "पात्रं तु कूलयोर्मध्ये
पर्णे नृपतिमन्त्रिणि । योग्यभाजनयोर्यज्ञभाण्डे नाट्यानुकर्तरि" इति हैमः । एकम् ।
वारिणोऽन्तर्मध्ये यत्तटं तत् द्वीप इति अन्तरीपमिति चोच्यते । अस्त्रियामित्यु-
भाभ्यां संबध्यते । द्वे । द्विर्गता आपोऽत्र स द्वीपः । अपां अन्तर्गतं अन्तरीपम् ।
द्वीपान्तरीपशब्दयोः समासान्तोऽच् । उभयत्रापि "व्द्यन्तरुप" इतीकारः । (बेट इति
प्रसिद्धम्) ॥ ८ ॥</c>

<v>तोयोत्थितं तत्पुलिनं सैकतं सिकतामयम् ।
निषद्वरस्तु जम्बालः पङ्कोऽस्त्री शादकर्दमौ ॥ ९ ॥</v>
<c>तोयोत्थितं तोयक्रमेणोत्थं तत्पुलिनमुच्यते एकम् । सैकतं
सिकतामयं द्वे वालुकाप्रचुरस्थानस्य । निषद्वरः जम्बालः पङ्कः शादः कर्दमः
पञ्च कर्दमस्य । तत्र पङ्कः पुन्नपुंसकयोः ॥ ९ ॥</c>

;p{0057}
प्रथमं काण्डम.
<v>जलोच्छ्वासाः परीवाहाः कूपकास्तु विदारकाः ।
नाव्यं त्रिलिङ्गं नौतार्ये स्त्रियां नौस्तरणिस्तरि ॥ १० ॥</v>
जलोच्छ्साः परीवाहाः
<c>"परिवाहाः" । द्वयं निर्गममार्गैः प्रवृद्धं जलं परिवहति तेषाम् । तथा च
प्रयोगः । "उपार्जितानां वित्तानां त्याग एव हि रक्षणम् । तडागोदरसंस्थानां
परीवाहा इवाम्भसाम्" इति । जलप्रवृद्धिरेव परीवाह इत्येके । कूपका विदारकाः
द्वे शुष्कनद्यादौ हि जलार्थं गर्ताः क्रियन्ते तेषाम् । स्रोतोद्विधाकारिणः शिला-
दयः कूपका इत्येके । नौतार्ये नावा तारितुमर्हे जलादौ नाव्यम् । एकम् ।
तत् त्रिषु । नौः तरणिः तरिः त्रयं नौकायाः । तरीरित्यपि लक्ष्मीवत् ।
"कृदिकाराद्" इति डीषि तरणी तरी इत्यपि । "तरणी तरी" इति हैमः ॥ १० ॥</c>

<v>उडुपं तु प्लवः कोलः स्रोतोऽम्बुसरणं स्वतः ।
आतरस्तरपण्यं स्याद्द्रोणी काष्ठाम्बुवाहिनी ॥ ११ ॥</v>
<c>उडुपं प्लवः कोलः त्रयमल्पनौकायाः "होडी पडांव इति ख्यातायाः ।
स्वतो यदम्बुसरणं जलगमनं तत्स्रोत उच्यते । सान्तमेकम् । "तालव्यादिरपि ।"
आतरः तरपण्यं द्वे नद्यादितरणे देयमूल्यस्य । काष्ठाम्बुवाहिनी काष्ठमयी
जलवाहिनी सा द्रोणी उच्यते । "दुणिः द्रोणिः" काष्ठमुपलक्षणं पाषाणादेः ।
एकं "डोणी" इति ख्यातस्य ॥ ११ ॥</c>

<v>सांयात्रिकः पोतवणिक्कर्णधारस्तु नाविकः ।
नियामकाः पोतवाहाः कूपको गुणरक्षकः ॥ १२ ॥</v>
<c>सांयात्रिकः । समुदितानां गमनं द्वीपां-
न्तरगमनं वा संयात्रा सा प्रयोजनमस्यास्तीति । प्रयोजने ठक् इकादेशः ।
पोतवणिक् पोतेनोपलक्षितो वणिक् । मध्यमपदलोपी समासः । द्वे नौकया
वाणिज्यकारिणः । कर्णधारः नाविकः द्वे अरित्रं धृत्वा यस्तारयति तस्य ।
नियामकाः पोतवाहाः द्वे पोतमध्यस्थितकाष्ठाग्रे दुष्टजन्त्वादिज्ञानाय स्थित्वा
ये नियन्तुं शक्तास्तेषाम् । कूपकः गुणवृक्षकः गुणानां रज्जूनां वृक्षः द्वे
रज्ज्वाद्याधारमध्यस्तम्भस्य "कुवा, डोलकाठी" इति ख्यातस्य ॥ १२ ॥</c>

<v>नौकादण्डः क्षेपणी स्यादरित्रं केनिपातकः ।
अभ्रिः स्त्री काष्ठकुद्दालः सेकपात्रं तु सेचनम् ॥ १३ ॥(१)</v>
<c>नौकादण्डः क्षेपणी "क्षेपणिः क्षिपणीरिति च" द्वे नौकावाहकदण्डस्य "वल्हें"
इति ख्यातस्य । अरित्रं केनिपातकः । के जले निपातो यस्य । "हलदन्त" इति
सतम्याः अलुक् । द्वे कर्णस्य "सुकाणूं" इति ख्यातस्य । अभ्रिः "अभ्री-
त्यति" काष्ठकुद्दालः "काष्ठकूद्दालः" द्वे पोतादेर्भलापनयनार्थं काष्ठकुद्दालस्य
"कुडती" इति ख्यातस्य । सेकपात्रं सेचनं द्वे चर्मादिरचितस्य जलोत्स-
र्जनपात्रस्य "बालदी" डोल इति ख्यातस्य । "यानपात्रं तु पोतोऽब्धिभवे त्रिषु
समुद्रियम् । सामुद्रिको मनुष्योऽब्धिजाता सामुद्रिका च नौः" इति क्वचित् ॥ १३ ॥</c>

<f id="1">१ टीकास्थं यानपात्रं त्विति पद्यं तालपत्रपुस्तकेऽत्रैव (मूल एव) अस्ति ।</f>

;p{0058}
सटीकामरकोशस्य [वारिवर्गः 
<v>क्लीबेऽर्धनावं नावोऽर्धेऽतीतनौकेऽतिनु त्रिषु ।
त्रिष्वागाधात्प्रसन्नोऽच्छः कलुषोऽनच्छ आविलः ॥ १४ ॥</v>
<c>भावोऽर्धे अर्धनावमित्येकम् । तत्लीबे । "नावो द्विगोः" "अर्धाच्च" इति टच् ।
अतीतनौके नौकामतीत्य वर्तमाने मनुष्यादौ अतिनु । अतीता नौर्येन । नपुंसकह्र-
स्वः । एकम् । त्रिलिङ्गम् । अतः परं अगाधात् अगाधशब्दमभिव्याप्य त्रिषु वाच्य-
लिङ्गा इत्यर्थः । प्रसन्नः अच्छः द्वे निर्मलस्य । कलुषः अनच्छः आविलः
त्रयं मलमिश्रस्य ॥ १४ ॥</c>

<v>निम्नं गभीरं गम्भीरमुत्तानं तद्विपर्यये ।
अगाधमतलस्पर्शे कैवर्ते दाशधीवरौ ॥ १५ ॥</v>
<c>निम्नं गभीरं गम्भीरं त्रीणि गम्भीरस्य "खोल" इति
ख्यातस्य । तद्विपर्यये गम्भीरादितरस्मिन् उत्तानमित्येकम् । उद्गतस्तानो
विस्तारो यस्मात् । अगाधं अतलस्पर्शं द्वे अत्यन्तगम्भीरस्य । कैवर्तः दाशः
"दासः" धीवरः त्रयं कैवर्तस्य ॥ १५ ॥</c>

<v>आनायः पुंसि जालं स्याच्छणसूत्रं पवित्रकम् ।
मत्स्याधानी कुवेणी स्याद्दडिशं मत्स्यवेधनम् ॥ १६ ॥</v>
<c>आनायः । आनीयन्ते मत्स्या
अनेन । "जालमानाय" इति निपातनात् घञ् । जालं द्वे जालस्य । शणसूत्रं
पवित्रकं द्वे शणसूत्रजालस्य । मत्स्याधानी कुवेणी द्वे मत्स्यबन्धनकरण्डिकायाः ।
बडिशं "बडिशा बडिशी । त्रयोऽपि लमध्या वा" । मत्स्यवेधनं द्वे मत्स्य-
वेधनस्य "गळ" इति ख्यातस्य ॥ १६ ॥</c>

<v>पृथुरोमा झषो मत्स्यो मीनो वैसारिणोऽण्डजः ।
विसारः शकुली चाथ गडकः शकुलार्भकः ॥ १७ ॥</v>
<c>पृथुरोमा झषः मत्स्यः मीनः वैसा-
रिणः अण्डजः विसारः शकुली अष्टौ मत्स्यस्य । गडकः "गण्डकः" शकु-
लार्भकः द्वे मत्स्यविशेषस्य । "गर" इति प्रसिद्धस्य ॥ १७ ॥</c>

<v>सहस्रदंष्ट्रः पाठीन उलूपी शिशुकः समौ ।
नलमीनश्चिलिचिमः प्रोष्ठी तु शफरी द्वयोः ॥ १८ ॥</v>
<c>सहस्रदंष्ट्रः पाठीनः
द्वे बहुदंष्ट्रस्य मत्स्यविशेषस्य । उलूपी शिशुकः द्वे शिशुमाराकारमत्स्यस्य ।
नलमीनः "डलयोरभेदान्नडमीनोऽपि" । चिलिचिमः "चिलिचिमिः" ।
"नलमीनश्चिलिचिभिः इति बोपालितः द्वे जलतृणचारिमत्स्यविशेषस्य
"वेगसा" इति प्रसिदस्य । प्रोष्ठी शफरी द्वे "सहरी" इति ख्यातस्य शुभ्रमत्स्य-
विशेषस्य । पुंसि तु प्रोष्ठः शफरः ॥ १८ ॥</c>

;p{0059}
प्रथमं काण्डम्.
<v>क्षुद्राण्डमत्स्यसंघातः पोताधानमथो झषाः ।
रोहितो मद्गुरः शालो राजीवः शकुलस्तिभिः ॥ १९ ॥</v>
<c>क्षुद्राश्च ते अण्डमत्स्याश्च तेषां संघातः
पोताधानमुच्यते एकम् । अयो झषा मत्स्यविशेषा वक्ष्यन्ते न तु पर्यायाः ।
रोहितः "रोही" इति प्रसिद्धस्य । मद्गुरः "मङ्गरा" इति प्रसिद्धः । शालः
"सालोऽपि" चक्राङ्कितो मत्स्यः । राजीवः "राया" इति प्रसिद्धः । शकुलः
"अतिवेगवान् "सौरा" इति प्रसिद्धः" । तिमिः ॥ १९ ॥</c>

<v>तिमिंगिलादयश्चाथ यादांसि जलजन्तवः ।
तद्भेदाः शिशुमारोद्रशङ्कवो मकरादयः ॥ २० ॥</v>
<c>तिमिंगिलः ।
आदिशब्दान्नंद्यावर्तादयोऽन्ये । एकैकम् । यादांसि जलजन्तवः द्वे जलचरमा-
त्रस्य । तद्भेदाः जलजन्तूनां विशेषाः । शिशुमारः "शिरस" इति ख्यातः ।
"शिशुमारोंऽबुसंभूतजन्तौ तारात्मकेऽच्युत" इति विश्वमेदिन्यौ । उद्रः "हूद"
इति प्रसिद्धः । शङ्कुः । "सफू" इति प्रसिद्धः । मकरो "मगर" इति प्रसिद्धः ।
आदिशब्दाज्जलहस्त्यादयः ॥ २० ॥</c>

<v>स्यात्कुलीरः कर्कटकः कूर्मे कमठकच्छपौ ।
ग्राहोऽवहारो नक्रस्तु कुम्भीरोऽथ महीलता ॥ २१ ॥</v>
<c>कुलीरः "कुलिरः" कर्कटकः "करकटः
कर्कटः कर्कडः । "कर्कडः कुलिरे" इति हैमः द्वे "कुरलें खेकडा" इति
ख्यातस्य । कूर्मः कमठः कच्छपः "अन्यत्र कच्छपीत्यपि पाठः" । "कच्छपी
वल्लकीभेदे डुलौ क्षुद्रगदान्तरे । पुंसि निध्यन्तरे कूर्म मल्लबन्धान्तरेऽपि च" इति
विश्वमेदिन्यौ । त्रीणि "कांसव" इति प्रसिद्धस्य । ग्राहः अवहारः द्वे गोह
"नाडेसावज" इति ख्यातस्य । अवह्रियतेऽनेनेति । "अवहाराधारावाया-
नामुपसंख्यानम्" इति घञ् । कर्तरि णो वा । अत्र अवराह इति पर्यायान्तरं
दृश्यते तत् अवपूर्वकाद्रह त्याग इत्यस्मात् घञि बोध्यम् । "अवहारस्तु युद्धा-
दिविश्रान्तौ ग्राहचोरयोः" इति हैमः । नक्रः कुम्भीरः द्वे नक्रस्य ग्राहविशेषस्य
"सुसर" इति ख्यातस्य । कुम्भी हस्ती तमीरयाते कुम्भीरः । महीलता ॥ २१ ॥</c>

;p{0060}
सटीकामरकोशास्त्र [वारिवर्गः
<v>गण्डूपदः किञ्चुलको निहाका गोधिका समे ।
रक्तपा तु जलौकायां स्त्रियां भूम्नि जलौकसः ॥ २२ ॥</v>
<c>गण्डूपदः किञ्चुलकः "किंचिलिकः किंचुलुकः" त्रीणि जलचरभेदस्य "केंचू
काडू, दानवार, गांडोळ" इति ख्यातस्य । गण्ड्वो ग्रन्थयः पदान्यस्य गण्डू-
पदः । निहाका गोधिका द्वे जलगोधिकायाः "पाण्यांतील घोरपड" इति
ख्यातायाः । रक्तपा जलौका जलौकसः त्रीणि "जळू" इति ख्यातस्य । तत्र
जलौकसः स्त्रीत्वे बहुत्वे च नित्यम् । "ओक उचः के" इति निपातितोऽदन्त
ओकशब्दः । "जलौका तु जलौकाः स्याज्जलूका च जलौकसी" इति संसाराव-
र्ताद्बहुवचनं प्रायिकम् । "जलौकापि जलोकाः स्याज्जलूका जलजन्तुका" इति
तारपालोऽपि ॥ २२ ॥</c>

<v>मुक्तास्फोटः स्त्रियां शुक्तिः शंखः स्यात्कम्बुरस्त्रियौ ।
क्षुद्रशंखाः शंखनखाः शम्बूका जलशुक्तयः ॥ २३ ॥</v>
<c>मुक्तास्फोटः मुक्ताः मौक्तिकानि स्फुटन्ति यत्र ।
"स्फुट विकसने" । शुक्तिः । शुक्तिकायाः । शंखः कम्बुः । द्वे शंखस्य । पुन्-
पुंसकौ । क्षुद्रशंखाः शंखनखाः "शंखनकाः" द्वे सूक्ष्मशंखानाम् । जल-
शुक्तयः जलमात्रजाः शुक्तयः शम्बूका उच्यन्ते । "शम्बुकः शाम्बुकः शम्बुः"
एकं क्षुद्रशुक्तिकानाम् । शम्बूकः स्त्रीपुंसयोः । "शम्बुका न नपुंसके" इति
मेदिनी । "शम्बूकः शम्बुकः शम्बुपूर्वः कान्तस्तु सर्वदा । ककारेण विना शेषो
दृश्यते ग्रन्थविस्तरः इत्युत्पलिनी ॥ २३ ॥</c>

<v>भेके मण्डूकवर्षाभूशालूरप्लवदर्दुराः ।
शिली गण्डूपदी भेकी वर्षााभ्वी कमठी डुलिः ॥ २४ ॥</v>
<c>भेकः मण्डूकः वर्षाभूः शालूरः ।
"परिसरकुकलासस्वेदसालूर इत्यूष्मविवेकाद्दन्त्यादिरपि ।" प्लवः दर्दुरः षट्
भेकस्य । शिली गण्डूपदी द्वे स्वल्पगण्डूपदमातेः । भेकी वर्षाभ्वी "वर्षाभू"
द्वे क्षुद्रभेकजातेः । कमठी डुलिः द्वे कूर्म्याः ॥ २४ ॥</c>

<v>मद्गुरस्य प्रिया शृङ्गी दुर्नामा दीर्घकोशिका ।
जलाशया जलाधारास्तत्रागाधजलो हुदः ॥ २५ ॥</v>
<c>मद्गुराख्यस्य मत्स्य-
विशेषस्य प्रिया स्त्री शृङ्गीत्युच्यते एकम् । दुर्नामा "दुर्नाम्नी" दीर्घको-
शिका द्वे जलूकाकारस्य जलचरविशेषस्य । जलाशयाः जलापाराः द्वे तडा-
गादीनाम् । तत्र जलाशयेष्वेव वक्ष्यमाणा विशेषाः । अगाधमतलस्पर्शं जलं
यस्य स जलाशयो ह्रद उच्यते एकम् ॥ २५ ॥</c>

;p{0061}
प्रथमं काण्डम्.
<v>आहावस्तु निपानं स्यादुपकूपजलाशये ।
पुंस्येवाऽन्धुः प्रहिः कूप उदपानं तु पुंसि वा ॥ २६ ॥</v>
<c>गावः पिबन्ति तत्र आहावः निपानं इति द्वे । अन्धुः प्रहिः कूपः उदपानं
चत्वारि "विहीर" इति ख्यातस्य । तत्रोदपानं पुंसि वा ॥ २६ ॥</c>

<v>नेमिस्त्रिकास्य वीनाहो मुखबन्धनमस्य यत् ।
पुष्करिण्यां तु खातं स्यादखातं देवखातकम् ॥ २७ ॥</v>
<c>उपकूपजलाशये कूपसमीपे
यो जलाशयः कूपोद्धृताम्बुस्थापनीयशिलादिरचितो गर्तः यत्रत्यं जलं सुखेन
अस्य कूपस्य
नेमिः अन्ते रज्ज्वादिधारणार्थं दारुयन्त्रं सा त्रिका । "त्रिका कूपस्य नेमौ
स्यात्रिकं पृष्ठघरेऽस्त्रियाम्" इति विश्वमेदिन्यौ । एकं "हातराहाट" इति
ख्यातस्य । अस्य कूपस्य पाषाणादिभिर्यन्मुखनिबन्धनं "नन्दीपट" इति ख्यातं
स वीनाह उच्यते । "विनाहः" एकम् । पुष्करिणी खातं द्वे पुष्करिण्याः ।
अखातं देवखातकं "अखातो देवखातकः" इति पुंस्काण्डेऽमरदत्तात्पुंस्य-
पि द्वे अकृत्रिमखातस्य । देवद्वारस्थजलाशयस्येत्यन्ये ॥ २७ ॥</c>

<v>पद्माकरस्तडागोऽस्त्री कासारः सरसी सरः ।
वेशन्तः पल्पलं चाल्पसरो वापी तु दीर्घिका ॥ २८ ॥</v>
<c>पद्माकरः
तडागः कासारः सरसी सरः पञ्च तडागस्य । तत्र तडागे तटाक इति पाठः ।
स पुन्नपुंसकयोः । "तटाकतडागावपि" । अत्र पद्मादि द्वे सपद्मागाधजला-
शयस्य । कासारादित्रयं कृत्रिमपद्माकरस्येत्यपि मतम् । सरसी स्त्री । सरः
सान्तम् । वेशन्तः पल्वलं "पल्वला" । "वेशन्तः पल्वलोऽस्त्री" इति वाचस्पतिः ।
अल्पसरः त्रीणि स्वल्पसरसः । वापी "वापिः" । "वाप्यां वापिरपि स्मृता" इति
द्विरुपकोशः । दीर्घिका द्वे "दीर्घि" इति ख्यातायाः अवरोहणवापिकायाः ॥ २८ ॥</c>

<v>खेयं तु परिखाधारस्त्वंभसां यत्र धारणम् ।
स्यादालवालमावालमावापोऽथनदी सरित् ॥ २९ ॥</v>
<c>खेयं परिखा द्वे दुर्गाद्वहिर्यत्परितः खातं क्रियते तस्य "चर" इति
प्रसिद्धस्य (खंदक इत्याप प्रसिद्धिः) । यत्र अम्भसा धारणं क्षेत्रादिसेकार्थं
जलानां संग्रहणं स आधार उच्यते एकम् "धरण बांद" इति ख्यातस्य ।
यदुक्तम् । "अपां धारणमाधारस्तदल्पं चालवालकम्" इति । आलवालं "अल-
वालं" आवालं आवापः त्रीणि वृक्षादिमूले समन्ततोऽम्भसो धारणार्थं यद्वे-
ष्टनं तस्य "अळें" इति ख्यातस्य । नदी सरित ॥ २९ ॥</c>

;p{0062}
सटीकामरकोशस्य [वारिवर्गः
<v>तरङ्गिणी शैवलिनी तटिनी हादिनी धुनी ।
स्रोतस्विनी द्वीपवती स्त्रवन्ती निम्नगापगा ॥ ३० ॥</v>
<c>तरङ्गिणी शैव-
लिनी तटिनी ह्रादिनी "ह्रदिनी" धुनी स्रोतस्विनी "स्रोतस्वती" द्वीप-
वती स्त्रवन्ती निम्नगा आपगा । अपां समूहो आपं तेन गच्छति । समूहे
अण् । गमेर्डः अपगेति ह्रस्वादिरपि । "विद्यादगारमागारमपगामापगाम-
पी" इति द्विरूपकोशः । द्वादश नद्याः ॥ ३० ॥</c>

<v>("कूलंकषा निर्झरिणी रोधोवक्रा सरस्वती" ।
गङ्गा विष्णुपदी जह्लुतनया सुरनिम्नगा ॥) (१)
भागीरथी त्रिपथगा त्रिस्रोता भीष्मसूरपि ॥ ३१ ॥</v>
<c>कूलंकषादिसरस्वत्यन्तानि
चत्वार्यपि नद्याः । गङ्गा विष्णुपदी जहुतनया सुरनिम्नगा भागीरथी त्रिप-
थगा त्रिस्रोताः भीष्मसूः अष्टौ भागीरथ्याः । त्रिस्रोताः सान्ता ॥ ३१ ॥</c>

<v>कालिन्दी सूर्यतनया यमुना शमनस्वसा ।
रेवा तु नर्मदा सोमोद्भवा मेकलकन्यका ॥ ३२ ॥</v>
<c>कालिन्दी सूर्यतनया यमुना शमनस्वसा चत्वारि यमुनायाः । शमनस्वसा
ऋदन्ता । रेवा नर्मदा सोमोद्भवा । सोमात् सोमवंशजात्पुरूरवस उद्भवति ।
अच् । तेनावतारितत्वात् । अथवा सोमाद्रुद्राद्भवति । मेकलकन्यका "मेख-
लकन्यका" चत्वारि नर्मदायाः । मेकलो ऋषिरद्रिर्वा तस्य कन्यका ॥ ३२ ॥</c>

<v>करतोया सदानीरा बाहुदा सैतवाहिनी ।
शतद्रुस्तु शुतुद्रिः स्याद्विपाशा तु विपाट् स्त्रियाम् ॥ ३३ ॥</v>
<c>करतोया सदानीरा द्वे गौरीविवाहे कन्यादानोदकाज्जातायाः । यदुक्तम् ।
"प्रथमं कर्कटे देवी त्र्यहं गङ्गा रजस्वला । सर्वा रक्तवहा नद्यः करतोयाम्बुवा-
हिनी" इति । बाहुदा सैतवाहिनी द्वे कार्तवीर्यार्जुनेन याऽवतारिता तस्याः ।
बाहुदस्य कार्तवीर्यस्येयं बाहुदा । शतद्रुः शुतुद्रिः । द्वे शतरुद्रेति
देशभाषया प्रसिद्धायाः । शुतुद्रीत्यपि पाठः । शुतुद्रि (२) स्तोममिति
श्रुतेः पाठात् । वसिष्ठशापभयाच्छतधा द्रुता शतद्रुः । विपाशा विपाट्
द्वे पाशमोचिनीति ख्यातायाः । वसिष्ठं विपाशयतीति विपाट् शकारान्ता ॥ ३३ ॥</c>

<f id="1">१ इदं पद्यमपि तालपत्रपुस्तके नास्ति ॥ २ हे शुतुद्रि--इति संबोधनमिदम् ।</f>

;p{0063}
प्रथमं काण्डम्.
<v>शोणो हिरण्यवाहः स्यात्कुल्याऽल्पा कृत्रिमा सरित् ।
शरावती वेत्रवती चन्द्रभागा सरस्वती ॥ ३४ ॥</v>
<c>शोणः हिरण्यवाहः द्वे नदविशेषस्य "शोणानदीति प्रसिद्धस्य ।" 
याऽल्पा कृत्रिमा सरित्सा कुल्या । तालव्यान्तम् । एकम् । "कुल्या नदी
कुल्यमस्थि कुल्या वारिप्रणालिकेति धरणेर्नदीमात्रेऽपि । शरावती वेत्रवती चन्द्र-
भागा "चान्द्रभागा चान्द्रभागी चन्द्रभागी" । "चन्द्रभागा चान्द्रभागा चान्द्र-
भागी च सा मता । चन्द्रभागी च सैवोक्ता" इति द्विरूपकोशः । सरस्वती ॥ ३४ ॥</c>

<v>कावेरी सरितोऽन्याश्च संभेदः सिन्धुसंगमः ।
द्वयोः प्रणाली पयसः पदव्यां त्रिषु तूत्तरौ ॥ ३५ ॥</v>
<c>कावेरी एते पञ्च सरिद्विशेषाः । एकैकम् । अन्याश्च सरितः कौशिकीगण्डकी-
चर्मण्वतीगोदावेण्याद्याः सन्तीति शेषः । संभेदः सिन्धुसंगमः । द्वे नदीमेल-
कस्य नदीसंगमस्य । "संभिद्यन्ते मिलन्त्यत्र संभेदः । पयसो जलस्य
पदव्यां निर्गमनमार्गे मकरमुखादिरूपा प्रणालीत्येकम् । तत् द्वयोः पुंसि
तु प्रणालः ॥ ३५ ॥</c>

<v>देविकायां सरय्वां च भवे दाविकसारवौ ।
सौगन्धिकं तु कह्लारं हल्लकं रक्तसन्ध्यकम् ॥ ३६ ॥</v>
<c>उत्तरौ दाविकसारवौ त्रिषु । देविकायां नद्यां भवं दावि-
कम् । सरय्वां नद्यां भवं सारवम् । "दाण्डिनायन" इति निपातनात्सारवशब्दः
साधुः । एकैकम् । स्त्रियां तु दाविकी सारवी । सौगन्धिकं कह्लारं "कल्हारं"
सन्ध्याविकासिनः शुक्लसरोजस्य । हल्लकं रक्तसन्ध्यकं द्वे रक्तकह्लारस्य ।
रक्तान्सन्धीन अकति रक्तसन्ध्यकम् ॥ ३६ ॥</c>

<v>स्यादुत्पलं कुवलयमथ नीलाबुजन्म च ।
इन्दीवरं च नीलेऽस्मिन्सिते कुमुदकैरवे ॥ ३७ ॥</v>
<c>उत्पलं कुवलयं द्वे कुमुदस्य ।
कमलसाधारणस्येत्यन्ये । "कुवलं तूत्पलं कुवम" इति त्रिकाण्डशेषः । नीले-
ऽस्मिन्नुत्पले नीलाम्बुजन्म इन्दीवरं इति द्वे । "इन्दिवरं इन्दीवारं इसपि ।"
सिते शुभ्रेऽस्मिन्नुत्पले कुमुदं कैरवं द्वे । केरवस्य हंसस्येदं प्रियं कैरवम् ॥ ३७ ॥</c>

<v>शालूकमेषा कन्दः स्याद्वारिपर्णी तु कुम्भिका ।
जलनीली तु शेवालं शैवलोऽथ कुमुद्वती ॥ ३८ ॥</v>
<c>एषां उत्पलविशेषाणां कन्दः शालूकं स्यात् एकम् । वारिपर्णी
कुम्भिका द्वे जलकुम्भीति ख्यातायाः । जलनीली शेवालं शेवलः "शैवालः ।
शोवालश्चापि शैवालः शेवलो जलनीलिका । त्रयं शेवाळ इति ख्यातस्य ।
कुमुद्रती ॥ ३८ ॥</c>

;p{0064}
सटीकामरकोशस्य [वारिवर्गः
<v>कुमुदिन्या नलिन्यां तु बिसिनी पद्मिनीमुखाः ।
वा पुंसि पद्मं नलिनमरविन्दं महोत्पलम् ॥ ३९ ॥</v>
<c>कुमुदिनी द्वे कुमुदिन्याः कुमुदयुक्तदेशस्य च । नलिनी
"नडिन्यपि" । नडाः सन्त्यत्रेति नडिनी । बिसिनी पबिनी त्रयं कमलिन्याः ।
मुखशब्दात्सरोजिनीप्रभृतयः । पद्मं नलिनं अरविन्दं महोत्पलम् ॥ ३९ ॥</c>

<v>सहस्रपत्रं कमलं शतपत्रं कुशेशयम् ।
पङ्केरुहं तामरसं सारसं सरसीरहम् ॥ ४० ॥</v>
<c>सहस्रपत्रं
कमलं शतपत्रं कुशेशयं पङ्केरुहं तामरसं सारसं । सरसीरुहम् ॥ ४० ॥</c>

<v>बिसप्रसूनराजीवपुष्कराम्भोरुहाणि च ।
पुण्डरीकं सिताम्भोजमथ रक्तसरोरुहे ॥ ४१ ॥</v>
<c>विसप्रसूनं राजीवं पुष्करं अम्भोरुहं षोडश कमलस्य । वा पुंसीति षोडशभिरपि
संबध्यते । तत्र पुण्डरीकं सिताम्भोजं द्वे सितकमलस्य । रक्तसरोरुहम् ॥ ४१ ॥</c>

<v>रक्तोत्पलं कोकनदं नालो नालमथास्त्रियाम् ।
मृणालं बिसमब्जादिकदम्बे खण्डमस्त्रियाम् ॥ ४२ ॥</v>
<c>रक्तोत्पलं कोकनदं त्रयं रक्तकमलस्य । कोकनदमिति रक्तकुन्देऽपि वर्तते ।
यदाहुः । "रक्ताब्जे रक्तकुन्दे च बुधैः कोकनदं स्मृतमिति । नालः नालम् ।
"नाला नाली च" द्वे पनादिदण्डस्य । मृणालं बिसम् । "मृणाली मृणालः
विशम् । "मृणालं नलदे क्लीबं पुन्नपुंसकयोर्विशः" इति विश्वः । "मृणाले तु विशं
बिसम्" इति द्विरूपकोशः । द्वे मृणालस्य "भिसें" इति ख्यातस्य । अस्त्रियां
क्लीवपुंसोः । अब्जादिकदम्बे कमलादीनां समूहे खण्डमित्येकमस्त्रियाम् । शण्डः
षण्डः । "तालव्यो मूर्द्धन्योऽब्जादिकदम्बे षण्डशब्दोऽयम् । मूर्द्धन्य एव वृषभे
पूर्वाचार्यैविनिर्दिष्टः" इत्यूष्मविवेकः ॥ ४२ ॥</c>

;p{0065}
प्रथमं काण्डम्. 
<v>करहाटः शिफाकन्दः किञ्जल्कः कैसरोऽस्त्रियाम् ।
संवर्तिका नवदलं बीजकोशो वराटकः ॥ ४३ ॥</v>
<c>करहाटः शिफाकन्दः द्वे पद्ममू-
लस्य । शिफा मूलतरुप्ररोहतत्साहितः कन्दः । कन्दो मूलमित्यर्थः । शिफेति
च कंदमिति च पृथक् नामनी इत्येके । किञ्जल्कः केसरः "केशरः" द्वे
केसरस्य । संवर्तिका नवदलं द्वे पद्मादीनां नवपत्रस्य । बीजकोशः वराटकः ।
"वराटकः पद्मबीजकोशे रज्जौ कपर्दके" इति कोशान्तरम् । द्वे बीजकोशस्य ।
बीजानां कमलाक्षाणां कोशः पात्रं अथवा आधारः बीजकोशः ॥ ४३ ॥</c>

इति वारिवर्गः ॥ १० ॥
इति वारिवर्गः ॥ १० ॥

<v>उक्तं स्वर्व्योदिक्कालधीशब्दादि सनाट्यकम् ।
पातालभोगि नरकं वारि चैषां च संगतम् ॥ १ ॥</v>
<c>उक्तान् वर्गान्संग्रहेणोपसंहरति उक्तमिति । मया
स्वर्योमादिकमुक्तम् । शब्दादीति । रसगन्धादिग्रहणार्थमादिशब्दः । एषां
स्वर्गादीनां संगतं संबन्धवशात्प्राप्तं देवासुरमेघादिकं तच्चोक्तम् ॥ १ ॥</c>

<v>इत्यमरसिंहकृतौ नामलिङ्गानुशासने ।
स्वरादिकाण्डः प्रथमः साङ्ग एव समर्थितः ॥ २ ॥</v>
<c>इतीति । एवममरसिंहस्य कृतौ नाम्नां लिङ्गानां चानुशासने स्वरादिशब्दानां
काण्डः समूहः साङ्गः अङ्गोपाङ्गसहितः प्रथमः समर्थितः कथितः ॥ २ ॥</c>

श्रीमत्यमरविवेके महेश्वरेण विरचिते एवं प्रथमः स्वरादिकाण्डः समाप्तः ॥ १ ॥

इति सटीकामरकोशस्य
प्रथमं काण्डं समाप्तम् ।

;p{0066}
अमरकोशप्रथमकाण्डस्य वर्गानुक्रमेण श्लोकसंख्या.
वर्गीकाः वर्गनामानि. मूलश्लोकाः क्षेपकश्लोकाः 
आदौ परिभाषायाः श्लोकाः... ५
स्वर्गवर्गस्य ...............
व्योमवर्गस्य .............. 
मूलश्लोकाः,  २८२ 
क्षेपकश्लोकाः, १८ 
एवम् ३०० 
दिग्वर्गस्य 
कालवर्गस्य .......... 
धीवर्गस्य...... 
शब्दादिवर्गस्य 
नाट्यवर्गस्य .. 
पातालभोगिवर्गस्य .. 
नरकवर्गस्य ....... 
वारिवर्गस्य ........
अनुक्रमश्लोकौ ............ 
५२२५४

;p{0068}
सटीकामरकोशस्य 
द्वितीयं काण्डम्. 
<v>वर्गाः पृथ्वीपुरक्ष्माभृद्वनौषधिमृगादिभिः ।
नृब्रह्मक्षत्रविट्शूद्रैः साङ्गोपाङ्गैरिहोदिताः ॥ १ ॥</v>
<c>श्रीगणेशाय नमः ॥ वर्गा इति । इह वक्ष्यमाणेऽस्मिन्काण्डे अङ्गैर्मृच्छाखानग-
रादिभिरुपाङ्गैर्मृत्स्नावेशादिभिः सहितैः पृथ्वीपुरादिशब्दैर्वर्गा उदिताः ।
वक्तुमारब्धा इत्यर्थः । तत्र क्ष्माभृच्छैलः । मृगादिभिरित्यादिशब्देन पक्षिणां
संग्रहः । “यद्वा मृगानत्ति पुनः पुनः स मृगादी सिंहः । अस्मिन्नर्थे ताच्छील्ये
णिनिः" ॥ १ ॥</c>

<v>भूर्भूमिरचलाऽनन्ता रसा विश्वम्भरा स्थिरा ।
धरा धरित्री धरणिः क्षोणिर्ज्या काश्यपी क्षितिः ॥ २ ॥</v>
<c>भू: भूमि: अचला न चलतित्यचला | अथवा अचला: 
पर्वता: सन्ति अस्याम् | अर्शआद्याच् | अनन्ता रसा विश्वम्भरा स्थिरा धरा 
धरित्री धरणिः क्षोणि: "क्षोणी क्षौणि: क्षौणी" ज्या काश्यपी क्षितिः ॥ २ ॥</c>

<v>सर्वंसहा वसुमती वसुधोर्वी वसुंधरा ।
गोत्रा कुः पृथिवी पृथ्वी क्ष्माऽवनिर्मेदिनी मही ॥ ३ ॥ </v>
<c>सर्वंसहा वसुमती वसुधा उर्वी वसुंधरा गोत्रा कुः पृथिवी । "पृथवी । पृथवी 
पृथिवी पृथ्वी" इति शब्दार्णवः । पृथ्वी क्ष्मा अवनिः “अवनी" मेदिनी
मही "महिः" इति सप्तविंशतिर्नामानि भूमेः । अत्र भूमी-धरणीत्यादयो
ङीबंता अपि । "कृदिकारादक्तिन:"  इति गणसूत्रात् ॥ ३ ॥</c>

<v>("विपुला गह्वरी धात्री गौरिला कुम्भिनी क्षमा ।
भूतधात्री रत्नगर्भा जगती सागराम्बरा ॥ १ ॥")[^1]</v>
<c>"विपुलेत्येकादश
भूमेश्च" ॥ १ ॥</c>
<f id="1">१ इदं पद्यं तालपत्रपुस्तकेऽपि नास्ति ।</f>

;p{0068}
<v>मृन्मृत्तिका प्रशस्ता तु मृत्सा मृत्स्ना च मृत्तिका ।
उर्वरा सर्वसस्याढ्या स्यादूषः क्षारमृत्तिका ॥ ४ ॥</v>
<c> मृत् मृत्तिका । "मृदस्तिकन्" ।  द्वे मृदः । मृत्सा मृत्स्ना । 
सस्नौ प्रशंसायाम् । द्वे प्रशस्तमृदः । प्रशस्ता मृत्तिका त्वित्यन्वयः । कृष्ण-
भूमः कृष्णमृत्स्यादुदग्भूम उदङ्मृदि । पाण्डुभूमः पाण्डुमृच्चेत्यपि पठ्यते । सर्वैः 
सस्यैराढ्या मृत्तिका उर्वरेत्युच्यते एकम् । उष: क्षारमृत्तिका द्वे क्षारमृत्ति-
कायाः । ऊषोऽदन्त: ॥ ४ ॥ </c>

<v>ऊषवानूषरो द्वावप्यन्यलिङ्गौ स्थलं स्थली ।
समानौ मरुधन्वानौ द्वे खिलाप्रहते समे ॥ ५ ॥</v>
<c>उषवान् ऊषरः द्वयं क्षारमृद्विशिष्टस्य । द्वावप्य-
न्यलिङ्गौ । यथा ऊषवती ऊषरा वा स्थली । ऊषरं स्थलमित्यादि । स्थली
अकृत्रिमस्थानस्य । "कृत्रिमा तु स्थला । स्थलमुभयसाधारणम् ।" मरुः 
धन्वा द्वे मरुदेशस्य । निर्जलोऽयम् । म्रियते पिपासया यस्मिन्मरुः । खिलं 
अप्रहतं द्वे अकृष्टस्य क्षेत्रादेः । न प्रहन्यते हलादिभिरप्रहतम् । “समे समा-
नार्थे" त्रिषु लिङ्गेषु इत्यर्थः ॥ ५ ॥ </c>

<v>त्रिष्वथो जगती लोको विष्टपं भुवनं जगत् ।
लोकोऽयं भारतं वर्षं शरावत्यास्तु योऽवधेः ॥ ६ ॥</v>
<c>जगती लोकः विष्टपं “पिष्टपम्" | "जगत्स्या-
त्पिष्टपे क्लीबं वायौ ना जङ्गमे त्रिषु । जगती भुवने क्ष्मायां  छन्दोभेदे जनेऽपि 
च" । "लोकस्तु भुवने जने" इति मेदिनी । "विष्टपः पुमान् इति बोपालितः ।"
भुवनं जगत् पञ्च भूतलस्य । “एकं महाभूतं पृथिवी । पञ्चमहाभूतविषयेन्द्रिया-
त्मकं जगदिति पृथ्वीजगतोर्भेद:" । अयं जम्बुद्वीपवर्ती दृश्यमानो लोकः
भारतनामकं वर्षं ज्ञेयम् । उक्तं च । "उत्तरं यत्समुद्रस्य हिमाद्रेश्चैव दक्षिणम् ।
वर्षं तद्भारतं नाम भारती यत्र सन्ततिरिति ।" भरतस्य राज्ञ इदं भारतम् ।
"वर्षशब्दः पुंलिङ्गोऽपि । "पुन्नपुंसकयोर्वर्षं जम्बुद्वीपाब्दवृष्टिषु" इति रुद्रः । "वर्षो-
ऽस्त्री भारतादौ च जम्बुद्वीपाब्दवृष्टिषु इति मेदिनी ।" एकम् । एवमिलावृता-
दीन्यष्टौ वर्षाण्यन्यान्यपि । शरावत्या अवधेः ॥ ६ ॥</c>

<v>देशः प्राग्दक्षिणः प्राच्य उदीच्यः पश्चिमोत्तरः ।
प्रत्यन्तो म्लेच्छदेशः स्यान्मध्यदेशस्तु मध्यमः ॥ ७ ॥</v>
<c>यः प्राग्दक्षिणः प्राक्स-
हितो दक्षिणो देशः स प्राच्य इत्येकम् ।  शरावत्या अवधेर्य: पश्चिमोत्तरः पश्चि-
मसहित उत्तरो देशः स उदीच्य इत्येकम् । प्रत्यन्त: अन्तं प्रतिगतः म्लेच्छ-
देशः द्वे शिष्टाचाररहितस्य कामरूपादेः । यदुक्तम् । "चातुर्वर्ण्यव्यवस्थानं यस्मिन्देशे न विद्यते । तं म्लेच्छविषयं प्राहुरार्यावर्तमतः परम् इति ।" मध्य-
देशः मध्यमः द्वे । एतत्परिमाणं तु । "हिमवद्विन्ध्ययोर्मध्यं यत्प्राग्विनशनादपि ।
प्रत्यगेव प्रयागाश्च मध्यदेशः प्रकीर्तित:" इति । विनशनं तीर्थभेदः । "कुरु-
क्षेत्रम्" ॥ ७ ॥</c>

;p{0069}
<v>आर्यावर्तः पुण्यभूमिर्मध्यं विन्ध्यहिमालयोः ।
नीवृज्जनपदो देशविषयौ तूपवर्तनम् ॥ ८ ॥</v>
<c>आर्यावर्तः पुण्यभूमिः द्वे विन्ध्यहिमाचलयोरन्तरस्य । उक्तं
च । "आसमुद्राश्च वै पूर्वादासमुद्राश्च पश्चिमात् । तयोरेवान्तरं गिर्योरार्यावर्तं
विदुर्बुधा:"  इति । हिमप्रधानोऽगः हिमागः । हिमेनाल्यते हिमालः । अल
भूषणादौ घञ् | हिमागयोरित्यपि पाठः । नीवृत् जनपदः द्वे जनैर्वास्य-
मानराष्ट्रस्य मगधादेः । नीवृत्पुंसि साहचर्यात् नियतं वर्ततेऽस्मिन्नीवृत् ।
"नहिवृती" इति दीर्घः । जनः पदं वस्तु यत्र । "जानपदोऽपि" । "भवेज्जनपदो
जानपदोऽपि जनदेशयोरिति विश्वमेदिन्यौ" । देशः विषयः उपवर्तनं त्रीणि
ग्रामसमुदायलक्षणस्य देशमात्रस्य ॥ ८ ॥ </c>

<v>त्रिष्वागोष्ठान्नडप्राये नड्वान्नड्वल इत्यपि ।
कुमुद्वान्कुमुदप्राये वेतस्वान्बहुवेतसे ॥ ९ ॥</v>
<c>अथ गोष्ठशब्दमभिव्याप्य वक्ष्य-
माणाः त्रिषु । त्रिषु लिङ्गेषु इत्यर्थः । नड्वान् नड्वल: द्वे नडप्राये नडबहुले
देशे । कुमुद्वानित्येकं कुमुदप्राये । वेतस्वानित्येकं बहुवेतसे । बहवो वेतसा
वानीरा यत्र तस्मिन् देशे । तदस्मिन्नस्तीत्यर्थे "कुमुदनडवेतसेभ्यो मतुप् ॥ ९ ॥</c>

<v>शाद्वल: शादहरिते सजम्बाले तु पङ्किलः ।
जलप्रायमनूपं स्यात्पुंसि कच्छस्तथाविधः ॥ १० ॥</v>
<c>शादैर्बालतृणैर्हरिते देशे शाद्वल इत्येकम् । शादाः सन्त्यस्मिन् शाद्वलः । एतौ
मध्यटवर्गीयौ । "वैडूर्यमणिशाड्वलौ" इति द्विरूपकोशात् । शाड्वल इत्यपि
पाठः । सजम्बाले कर्दमयुक्ते देशे पङ्किल इत्येकम् । जलप्रायं अनूपं द्वे जल-
बहुलदेशस्य । अनुगता आपोऽत्र अनूपम् । अनूपदेशलक्षणम् । "नानाद्रुमल-
तावीरुन्निर्झरप्रान्तशीतलैः । वनैर्व्याप्तमनूपं तत् सस्यैर्वीहियवादिभिः" । तथा-
विधः अनूपसदृशः कश्चिन्नद्यादेरुपान्तदेशः कच्छ इत्युच्यते । एकम् । कच्छ-
शब्दस्य पुंसीति विशेषस्त्रिष्विति पूर्वोक्तस्य बाधनार्थः । कच्छ इत्यनूपस्यैव पर्याय इति केचित् । "कच्छम् । कच्छमनूप इति वोपालितः" ॥ १० ॥</c>


;p{0070}
<v>स्त्री शर्करा शर्करिलः शार्करः शर्करावति ।
देश एवादिमावेवमुन्नेयाः सिकतावति ॥ ११ ॥</v>
<c>शर्करा शर्करिलः द्वे वालुकायुक्तदेशे ।  तत्र शर्करा स्त्री । शार्करः शर्करा-
वान् द्वे वालुकायुक्तस्य देशादेः । आदिमौ शर्कराशर्करिलौ देशे एव, "देशे
लुबिलचौ च" इति नियमात् । एवं सिकतावत्युन्नेया ऊहनीयाः । तथाहि । 
सिकताः सिकतिल इति द्वे सिकतायुक्तस्य देशस्य । सैकतः सिकतावान्
द्वे वालुकायुक्तस्य देशादेः । तत्र सिकताः नित्यं स्त्रियां बहुत्वे च । "अत्र
शर्करासिकताशब्दौ द्वावपि बहुवचनान्ताविति केचित्" ॥ ११ ॥</c>

<v>देशो नद्यम्बुवृष्ट्यम्बुसंपन्नव्रीहिपालितः । 
स्यान्नदीमातृको देवमातृकश्च यथाक्रमम् ॥ १२ ॥</v>
<c>देश इति । 
नद्यम्बुभिर्वृष्ट्यम्बुभिश्च संपन्नैर्व्रीहिभिः पालितो देशः क्रमेण नदीमातृको देव-
मातृकश्च स्यात् । नद्यम्बुजातसस्यर्द्धितो नदीमातृकः । वृष्ट्यम्बुजातसस्यर्द्धितो
देवमातृक इत्यर्थः । "देवो मेघे सुरे राज्ञि" इति विश्वः । एकैकम् ॥ १२ ॥</c>

<v>सुराज्ञि देशे राजन्वान् स्यात्ततोऽन्यत्र राजवान् ।
गोष्ठं गौस्थानकं तत्तु गौष्ठीनं भूतपूर्वकम् ॥ १३ ॥</v> 
<c>धर्म-
शीलः शोभनो राजा यत्र स सुराजा तस्मिन्देशे राजन्वान् एकम् । "राज-
न्वान्सौराज्ये" इति निपातितो राजन्वान् शब्दः । ततोऽन्यत्र राजमात्रयुक्ते
देशे राजवान् एकम् । गोष्ठं गोस्थानकं द्वे गवां स्थानस्य । तत् गोष्ठं भूत-
पूर्वकं चेत् गौष्ठीनमित्युच्यते । पूर्वे यत्र गाव आसन् तत्स्थानं गौष्ठीनमित्यर्थः ।
"गोष्ठात्खञ् भूतपूर्वे" इति खञ् । एकम् ॥ १३ ॥</c>

<v>पर्यन्तभूः परिसरः सेतुरालौ स्त्रियां पुमान् ।
वामलूरश्च नाकुश्च वल्मीकं पुन्नपुंसकम् ॥ १४ ॥</v> 
<c>पर्यन्तभूः परिसरः द्वे नदी-
पर्वतादीनामुपान्तभुवः । सेतुः आलिः "आली" द्वे सेतोः "पूल इति
ख्यातस्य ।" स्त्रीलिङ्गायामालौ सेतुः पुमानित्यन्वयः । वामलूरः नाकुः
वल्मीकं त्रीणि वल्मीकस्य ॥ १४ ॥</c>

;p{0071}
<v>अयनं वर्त्म मार्गाध्वपन्थानः पदवी सृतिः ।
सरणिः पद्धतिः पद्या वर्तन्येकपदीति च ॥ १५ ॥</v>
<c>अयनम् । अयतेऽनेन । "अय गतौ" ।
अयनं पथि गेहेऽर्कस्योदग्दक्षिणतो गतौ" इति हैमः । वर्त्म मार्गः अध्वा
पन्थाः "पथः । वाटः पथश्च मार्गश्च" इति त्रिकाण्डशेषः । पदवी "पदविः"
सृतिः सरणिः । "शरणिः पथि चावलौ" इति तालव्यादावजयात्तालव्या-
दिरपि । ङीषन्तोऽपि । पद्धतिः "पद्धती" पद्या पादाय हिता पद्या । "तस्मै हितम्"
इति यत् । वर्तनी "वर्तनिः वर्त्मनिः । वर्त्मनिर्वर्त्मनी पथि" इति हैमः ।
एकपदी द्वादश मार्गस्य ॥ १५ ॥</c>

<v>अतिपन्थाः सुपन्थाश्च सत्पथश्चार्चितेऽध्वनि ।
व्यध्वो दुरध्वो विपथः कदध्वा कापथः समाः ॥ १६ ॥</v>
<c>अतिपन्थाः सुपन्थाः सत्पथः त्रयं अर्चिते-
ऽध्वनि शोभने मार्गे । व्यध्वः दुरध्वः विपथः कदध्वा कापथः "कुपथो-
ऽपि" पञ्च दुर्मार्गस्य । तत्र कदध्वा नान्तः ॥ १६ ॥</c>

<v>अपन्थास्त्वपथं तुल्ये शृङ्गाटकचतुष्पथे ।
प्रातरं दूरशून्योऽध्वा कान्तारं वर्त्म दुर्गमम् ॥ १७ ॥</v>
<c>अपन्थाः अपथं द्वे
अमार्गस्य । शृङ्गाटकं चतुष्पथं द्वे चव्हाटा इति ख्यातस्य । दूरश्चासौ शून्यश्च
दूरशून्यः । छायाजलादिवर्जितो दूरस्थोऽध्वा मार्गः प्रान्तरमित्युच्यते ।
एकम् । यद्दुर्गमं चोरकण्टकाद्युपद्रवयुक्तं वर्त्म मार्गः कान्तारमित्युच्यते । पुंसि
कान्तारः । "कान्तारोऽस्त्री महारण्ये बिले दुर्गमवर्त्मनि" इति मेदिनी । एकम् ॥ १७ ॥</c>

<v>गव्यूतिः स्त्री क्रोशयुगं नल्वः किष्कुचतुःशतम् ।
घण्टापथः संसरणं तत्पुरस्योपनिष्करम् ॥ १८ ॥</v>
<c>क्रोशयुगं गव्यूतिरित्युच्यते । "क्रोशो धनुःसहस्त्रे द्वे धनुर्हस्तचतुष्टयम् ।
द्वाभ्यां धनुःसहस्राभ्यां गव्यूतिः पुंसि भाषितम्" इति शब्दार्णवात्पुंस्यपि ।
क्लीबे तु गव्यूतम् । "धन्वन्तरसहस्रं तु क्रोशः क्रोशद्वयं पुनः । गव्यूतं स्त्री तु
गव्यूतिर्गोरुतं गोमतं च तत्" इति वाचस्पतिः । किष्कूणां हस्तानां चतुःशतं
"चतुःशती वा" नल्व इत्युच्यते । चतुःशतहस्तमितं स्थानं नल्वसंज्ञकमित्यर्थः ।
एकम् । घण्टापथः संसरणं द्वे राजपथमात्रस्य । घण्टोपलक्षितगजादीनां पन्थाः
घण्टापथः । "दशधन्वन्तरो राजमार्गों घण्टापथः स्मृतः" इति चाणक्यः" ।
तत्संसरणं पुरस्य नगरस्य चेदुपनिष्करमित्येकम् । बुधैः संसरणं वर्त्म गजा-
दीनामसंकुलम् । पुरस्योपस्करं चोक्तमिति भ्रुग्नः ॥ १८ ॥</c>

;p{0072}
<v>("द्यावापृथिव्यौ रौदस्यौ द्यावाभूमी च रोदसी ।
दिवस्पृथिव्यौ गञ्जा तु रुमा स्याल्लवणाकरः ॥ १ ॥")[^1]</v>
<c>"द्यावेत्यादीनि पञ्च
द्विवचननामानि द्यावाभूम्योः ।  गञ्जेत्यादि त्रयं क्षारसमुद्रस्य । "गञ्जा खनौ
सुरागृहे" । "रुमा सुग्रीवदारेषु विशिष्टलवणाकरे" इति मेदिनी । "गञ्जारुमे
स्त्रियाम् ।" ॥ १ ॥</c>
<f id="1">इदं पद्यं तालपत्रपुस्तकेऽपि नास्ति ।</f>

<c>अङ्गोपाङ्गापेक्षया भूमिरेवात्र प्रधानमिति भूमिवर्ग इति
व्यपदेशः । एवमन्यत्रापि मन्तव्यम् । इति भूमिवर्गः ॥ १ ॥<c>
;c{इति भूमिवर्गः ॥ १ ॥}
;v{पुरवर्गः}

<v>पूः स्त्री पुरीनगर्यौ वा पत्तनं पुटभेदनम् ।
स्थानीयं निगमोऽन्यत्तु यन्मूलनगरात्पुरम् ॥ १ ॥</v>
<c>पूः पुरी "पुरिः"
नगरी पत्तनं "पट्टनं" पुटभेदनं स्थानीयं निगमः सप्तकं नगरस्य । पूः पुरौ ।
पुरीनगर्यौ वा स्त्रियौ । पक्षे पुरं नगरम् । केचिदत्र भेदं चक्रुर्यथा । यत्रानेक-
शिल्पिनोऽनेकवणिगादिव्यवहारस्तत्पुरादिसंज्ञम् । यत्र राजा तदनुचराश्च
सन्ति तत्पुरं पत्तनादिसंज्ञम् । यत्प्राकारादिवेष्टितं विस्तीर्णं पुरं तत्स्थानी-
यादिनामकमिति । यन्मूलनगरादन्यत्पुरं तच्छाखानगरमित्यन्वयः । एकम् ।
मूलनगरं राजधानी ॥ १ ॥</c>

<v>तच्छाखानगरं वेशो वेश्याजनसमाश्रयः ।
आपणस्तु निषद्यायां विपणिः पण्यवीथिका ॥ २ ॥</v>
<c>वेश्याजनस्य समाश्रयो निवेशस्थानं वेश इत्यु-
च्यते । द्वे वेश्यानिवासस्य । तालव्यान्तम् । "नेपथ्ये गृहमात्रे च वेशो
वेश्यागृहेऽपि च" इति तालव्यान्ते रभसः । "गृहमात्रे गणिकायाः सद्मनि वेशो
भवेत्तु तालव्यः । तालव्यो मूर्द्धन्योऽलंकरणे कथित आचार्यैः" इत्यूष्म-
विवेकः । आपणः निषद्या द्वे क्रय्यवस्तुशालायाः । हट्टवणिक्पथपण्याजिरा-
दिकमपि । विपणिः "विपणी" पण्यवीथिका द्वे क्रय्यवस्तुशालापङ्क्तेः ।
चत्वार्यपि हट्टस्येत्यन्ये । विपणिः स्त्री । "आपणादि द्वयं हट्टस्य बाजार
इति प्रसिद्धस्य । विपणीति द्वयं  हट्टशून्यविक्रयस्थानस्येत्यपि मतम्" ॥ २ ॥</c>

;{0073}
<v>रथ्या प्रतोली विशिखा स्याच्चयो वप्रमस्त्रियाम् ।
<c>प्राकारो वरणः सालः प्राचीनं प्राततो वृतिः ॥ ३ ॥</v>
रथ्या । रथं वहतीति "तद्वहति रथयुग" इति यत् । प्रतोली विशिखा त्रीणि 
ग्रामाभ्यन्तरमार्गस्य । चयः वप्रं द्वे परिखोद्धृतमृत्तिकाकूटस्य । "प्राकाराधारस्य
वा" । प्राकारः वरणः सालः "शालः । "तालव्यो नृपझषयोः शालो वृक्षे
वृतौ द्रुभेदे च । तालव्यदन्त्य उक्तस्तथा स्त्रियां वृक्षशाखायाम्" इत्यूष्मविवेकः ।
"सालो वरणसर्जयोः" इति रभसः । त्रयं यष्टिकाकण्टकादिरचितवेष्टनस्य ।
नगरादेः प्रान्तभागे या वृतिः वेष्टनं वेणुकण्टकादीनां तत्प्राचीनमित्युच्यते ।
"प्राचीरमित्यपि" । एकम् ॥ ३ ॥</c>

<v>भित्तिः स्त्री कुड्यमेडूकं यदन्तर्न्यस्तकीकसम् ।
गृहं गेहोदवसितं वेश्म सद्म निकेतनम् ॥ ४ ॥</v>
<c>भित्तिः कुड्यं द्वे भित्तेः । तत्कुड्यं अन्त-
र्न्यस्तकीकसं चेदेडूकसंज्ञम् । एडुकं एडोकम् । "भवेदेडोकमेडुकम्" इति द्विरू-
पकोशः । एकम् । अन्तर्न्यस्तानि कीकसानि अस्थीनि दार्ढ्यार्थे यत्र तत् ।
कीकसं कठिनद्रव्यस्योपलक्षणम् । गृहं गेहं उदवसितं वेश्म सद्य निकेतनम् ॥ ४ ॥</c>

<v>निशान्तपस्त्यसदनं भवनागारमन्दिरम् ।
गृहाः पुंसि च भूम्न्येव निकाय्यनिलयालयाः ॥ ५ ॥</v>
<c>निशान्तं पस्त्यं वस्त्वं वसेस्तिः "तत्र साधुः" इति यत् । सदनं  "साद-
नम् ।" "सदनं सादनं समम्" इति द्विरूपकोशः । भवनं अगारम् आगारम् ।
"विद्यादगारमागारमपगामापगामपि" इति द्विरुपकोशः । मन्दिरं गृहाः निकाय्यः
निलयः आलयः षोडश गृहस्य । तत्र गृहशब्दः बहुत्वे नित्यं पुंसि च ।
"क्लीबेऽपि ।" ॥ ५ ॥</c>

<v>वासः कुटी द्वयोः शाला सभा सञ्जवनं त्विदम् ।
चतुःशालं मुनीनां तु पर्णशालोटजोऽस्त्रियाम् ॥ ६ ॥</v>
<c>वासः कुटी शाला सभा चत्वारि सभागृहस्य । 
"तत्र कुटो द्वयोः स्त्रियां तु कुटी कुटिश्च । कुटः कोटे पुमानस्त्री घटे स्त्रीपुं-
सयोर्गृहे" इति मेदिनी । गृहादिसभान्तानि विंशतिर्नामानि गृहस्येत्यन्ये ।
सञ्जवनं चतुःशालम् । चतसृणां शालानां समाहारः । द्वे अन्योन्याभिमुखशाला-
चतुष्कस्य "चौसोपी, चौपट, चौक इति प्रसिद्धस्य" । पर्णशाला उटजः
द्वे मुनिगृहस्य । "उटजस्तृणपर्णादिः" इति देशिकोशः ॥ ६ ॥</c>

चैत्यं आय 
Digitized by Google 
सटीकामरकोशस्य 
[पुरवा चैत्यमायतनं तुल्ये वाजिशाला तु मंदुरा ।
आवेशनं शिल्पिशाला प्रपा पानीयशालिका ॥ ७ ॥
मठश्छात्रादिनिलयो गंजा तु मदिरागृहम् ।
गर्भागारं वासगृहमरिष्टं सूतिकागृहम् ॥ ८ ॥
("कुट्टिमोऽस्त्री निबद्धा भूश्चंद्रशाला शिरोगृहम्गा)(१) वातायनं गवाक्षोऽथ मंडपोऽस्त्री जनाश्रयः ।
हादि धनिनां वासः प्रासादो देवभूभुजाम् ॥ ९ ॥
सौधोऽस्त्री राजसदनमुपकार्योपकारिका ।
स्वस्तिकः सर्वतोभद्रो नंद्यावर्तादयोऽपि च ॥ १० ॥
तनं द्वे यमायतनभेदस्य ।
वाजिशाला मंदुरा व अश्वशालायाः " पागा इति ख्यातायाः ।
आवेशनं शिल्पिशाला "शिल्पशालेयपि पाठः ।" तब शिल्पस्य शालेति ।" द्वे स्वर्णकारादीनां शालायाः ।
प्रपा पानीवशालिका द्वे जलशालायाः “पाणपोही इति प्रसिद्धायाः" ॥ ७ ॥छात्रादिनिलयः शिष्यादीनां गृहं मठ इत्युच्यते ।
“छात्रोंऽतेवास्यादिर्येषां परिव्राजकक्षपण कादीनां तेषां निलय इति वा ।" आदिना कापालादिसंग्रहः ।
गंजादिदवं मद्यस्थानस्य ।
गर्भागारं वासरह वे गृहमध्यभागस्य माजघर इतिमसिदस्य ।
अरिष्ठं सूतिकायहम् ।
“सूतकादीनामत्व विकल्पात्सूतकागृहम्" द्वे प्रसव. स्थानस्य ।
“चत्वारोऽपि पर्याया इत्यन्ये ।
पाषाणादिनिषद्धा भूः स कुहिम इत्येकम् ।
फरसबंदी, भूमिगृह, तळघर इति प्रसिद्धस्य ।
चंद्रादिइयं गृहोप रितनगृहस्य उपरमाडी, अटाळी, गची इत्यादिप्रसिद्धस्य ॥ ८ ॥
वातायनं गवासा द्वे गवाक्षस्य "झरोका इति मसिद्धस्य" ।
मंडपः अनाश्रयः हेमंत पस्य ।
सत्र मंडपः क्लीवपुंसोः ।
धनिनां धनवतां वासः गृहं तत् हयादि ।
आदिना स्वस्तिकाहालिकादेर्ग्रहः ।
देवानां राज्ञां च गृहं प्रासाद इत्येकम ॥ ९ ॥
सौधः ।
सुधया लिप्तः ।
सुषा तु मित्यादिरंजनार्थ यत् श्वेतद्रव्यम् ।
राजसदनं उपकार्या उपकारिका चत्वारि राजगृहस्य ।
स्वस्तिकादय ईप रसानां राजगृहाणां प्रभेदाः स्युः ।
तत्र चतुरतोरणः स्वस्तिकः ।
उपर्यु परिगृहं सर्वतोभद्रः ।
वर्तुलाकृतिनधावर्तः ॥ १० ॥
विस्तीर्णः सुंदरो विच्छ 
१ इदमः तालपत्रपुस्तकेऽपि वास्ति ।
वितीय कापडम्. विच्छंदकः प्रभेदा हि भवंतीश्वरसद्मनाम् ।
ख्यगारं भूभुजामंतःपुरं स्यादवरोधनम् ॥ ११ ॥
शुद्धांतश्चावरोधश्च स्यादट्टः क्षोममस्त्रियाम् ।
: प्रघाणप्रघणालिंदा बहिरप्रकोष्ठके ॥ १२ ॥
गृहावग्रहणी देहल्यंगणे चत्वराजिरे ।
अधस्ताहारुणि शिला नासा दारूपरि स्थितम् ॥ १३ ॥
प्रच्छन्नमंतारं स्यात्पक्षद्वारं तु पक्षकम् ।
वलीकनीधे पटलपांतेऽथ पटलं छदिः ॥ १४ ॥
दकः ।
“विच्छर्दकः” आदिना रुचकवर्द्धमानादिग्रहः ।
भूभुजा राजा रुयगारं स्त्रीगृहं तत् अंतःपुरं अवरोधनम् ॥ ११ ॥
शुद्धांता अवरोध: चत्वारि ।
अहः क्षोमं "क्षोमं" द्वे हादिपृष्ठस्य “उपरिगृहस्य माडी इसा दिख्यातस्य ।" गृहविशेषस्येत्येके ।
प्रघाणः प्रघणः ।
प्रविशद्भिर्जनैः पादैः प्रकर्षण हन्यते स प्रघणः पाषाणच ।
हन्धातुः ।
अलिंदः “आलिंदः ।
गृहैकदेशे आलिंदः प्रषाणः मघणस्तथेस्यमरमाला ।" त्रीणि द्वाराबहिर्यः प्रकोष्ठकस्तत्र ओटा इति प्रसिद्धस्य ।
“द्वारमकोष्टाहाहाराप्रवर्तिचतुष्क स्पेति वा पाहिरी इति ख्यातस्य ॥ १२ ॥
गृहावग्रहणी देहली द्वे गृहद्वारा. धोमागस्य उंबरा इति प्रसिदस्य ।
“देहं गोमयाधुपलेपं लातीति विगृही तत्वाहाद्वारापोभागस्य उंबरओठा उंबरठा इति ख्यातस्य ।" अंगणं "अंग नम् ।
अंगनं प्रांगणे याने कामिन्यामंगना मतेति नांतवर्गे विश्वः" चत्वरं मजिरं त्रीणि प्रांगणस्य ।
शिलेत्येकं द्वारस्तंभाधास्थित काष्ठस्य ।
“शिली ।
तलदारु शिल्यषोऽपि नासा दार्श्वमस्य यदिति बोपालितात् ।" नासे स्येकं “दंत्यांतम्" द्वारस्तंभोपरि स्थितस्य दारुणः “मस्तकपट्टी गणेशपट्टी इति प्रसिद्धस्य" ॥ १३ ॥
प्रच्छन्नं अंतरं द्वे गुप्तद्वारस्य खिडकीसंशस्य ।
पक्षद्वारं पक्षकं वे पार्षद्वारस्य ।
मागिलदार इति लोकप्रसिदिः ।
“मच्छ नमंसारं स्यात्पक्षद्वारं तदुच्यत इति कात्यात् पक्षद्वारं पूर्वान्वयीत्यन्ये ।" बढीकम् ।
“बलीकः पटलं प्रांत इति बोपालितात्पुंस्त्वमपि" ।
नीधं वे पट लगाते गृहच्छादनस्य “भित्तिपहिर्भागीयस्य वळचण पडवी इति ख्यातस्य" ।
पटलं छदि द्वे छादनस्व "शाकार इति ख्यातस्य ।" छदिः सांतं खियाम् ।
सटीकामरकोशस्य [पुरवर्गः गोपानसी तु वलभी छादने वक्रदारुणि ।
कपोतपालिकायां तु विटंकं पुनपुंसकम् ॥ १५ ॥
स्त्री द्वार प्रतीहारः स्याद्वितर्दिस्तु वेदिका ।
तोरणोऽस्त्री बहिरं पुरद्वारं तु गोपुरम् ॥ १६ ॥
कूटं पूर्वारि यदस्तिनखस्तस्मिन्नथ त्रिषु ।
कपाटमररं तुल्ये तद्विष्कंभोगलं न ना ॥ १७ ॥
आरोहणं स्यात्सोपानं निश्रेणिस्त्वधिरोहिणी ।
संमार्जनी शोधनी स्यात्संकरोऽवकरस्तथा ॥ १८ ॥
छदिषौ ॥ १४ ॥
गोपानसी वलभी “वलमिः" ।
वडभीति मूर्द्धन्यमध्योऽपि ।
शुद्धांते वडभीचंद्रशाले सौधोवेश्मनीति रभसः "ओको ग्रहं पिटं चालो बडभी चंद्रशालिकेति त्रिकांडशेष:" द्वे छादनाथ यद्वक्रदारु तत्र ।
पटला धारभूतवक्रकाष्ठे इसर्थः ।
“पटलाधारवंशपंजरस्य ओमण कडणी वांसा इति प्रसिद्धस्य ।
सज्जा इत्यपि मतम् ।" कपोतपालिका विटंकं दे सौषादौ काष्ठादिरचितपक्षिगृहस्य ॥ १५ ॥
द्वाः द्वारं प्रतीहारः “प्रतिहारः" त्रयं द्वारस्य ।
तत्र द्वाः स्त्रियां रेफांतः ।
वितर्दिः “वितर्दी" वेदिका द्वे वेद्याः ।
"अंगणादिषु कृतस्योपवेशस्थानस्येति वा ।" वितदिः स्त्री ।
तोरणः बहि 
र द्वे तोरणस्य "द्वारबाबभागस्य ।" पुरद्वारं गोपुरं वे नगरद्वारस्य ॥ १६ ॥
पूर्धारि नगरद्वारे सुखेनावतारणार्थ “क्रमनिम्नं" यन्मृत्कूटं क्रियते तत्र हस्ति नख इत्येकम् ।
कपाटं “कवाटम्" ।
“कवाटच कपाटश्च त्रिषु स्यादररं न नेति वाचस्पतिः ।
कवाटश्चाररमिति त्रिकांडशेषः ।" अररं द्वेकवाड इति ख्यातस्य ।
ते त्रिषु ।
तत्र स्त्रियां कपाटी अररी ।
तद्विष्कंभः तस्य कपाट स्यावष्टंभकं यन्मुसलं तदर्गलमित्युच्यते ।
अडसर इति लौकिकमसिद्धिः ।
तत्स्त्रीनपुंसकयो ।
स्त्रियां त्वर्गला ।
"तद्विष्कंभ्यर्गलमिति पाठः" ॥ १७ ॥
आरोहणं सोपानं वे सोपानस्य ।
पायरी इति ख्यातस्य ।" निश्रेणिः ।
"निश्रेणी इत्यपि ।
नियता श्रेणिः पंक्तिरत्रेति निश्रेणिः ।" अधिरोहिणी द्वयं निसणी "शिडी" इति ख्यातस्य ।
संमार्जनी शोधनी द्वे “सारणी" केरसुणी इति ख्यातस्य ।
संमार्जन्या निक्षिसे निरस्ते केर इति ख्याते संकरः ।
"संकार इति पाठे कर्मणि घम् ।" अवकरः इति द्वयम् ॥ १८ ॥
मुखं निःस 


द्वितीयं काण्डम्. 
<v>क्षिप्ते मुखं निःसरणं संनिवेशो निकर्षणम् ।
समौ संवसथग्रामौ वेश्मभूर्वास्तुरस्त्रियाम् ॥ १९ ॥
<c>मुखं निःस-
रणं द्वे गृहादेर्भुखभूतस्य द्वारप्रदेशस्य "उसदार, पुढीलदार इति ख्यातस्य ।
निःसरन्त्यनेन निःसरणम्" संनिवेशः निकर्षणं द्वे समीचीनवासस्थानस्य ।
"पुरादौ गृहादिरचनापरिच्छिन्नदेशस्येत्यर्थः । संवसथः ग्रामः द्वे ग्रामस्य ।
वेश्मभूर्गृहभूमिः वास्तुरित्युच्यते द्वे "गृहरचनावच्छिन्नभूमेः" ॥ १९ ॥</c>

<v>ग्रामान्त उपशल्यं स्यात्सीमसीमे स्त्रियामुभे ।
घोष आभीरपल्ली स्यात्पक्कणः शबरालयः ॥ २० ॥
<c>ग्रामान्ते ग्रामस्य समीपप्रदेशे उपशल्यमित्येकम् । ग्रामान्तमुपशल्यमित्यपि
पाठः । "तत्र ग्रामस्यान्तं समीपम्" । सीमा सीमा द्वे ग्रामादेर्मर्यादायाम् ।
नामन् सीमन्नित्यादि निपातनात् पूर्वो नकारान्तः । "उभे द्वे स्त्रियाम्" । घोषः
आभीरफ्ल्ली "आभीरपल्लिः" द्वे गोपालग्रामस्य तग्दृहस्य वा । "कुटीकुग्रा-
मयोः पल्लिः" इति शाश्वतः । शबरस्यालयः पक्कण इत्युच्यते द्वे भिल्लग्रामस्य ।
शबरो वनचाण्डालः ॥ २० ॥</c>

इति पुरवर्गः ॥ २ ॥

<v>महीध्रे शिखरिक्ष्माभृदहार्यधरपर्वताः ।
अद्रिगोत्रगिरिग्रावाऽचलशैलशिलोच्चयाः ॥ १ ॥</v>
<c>महीध्रः शिखरी
क्ष्माभृत् अहार्यः धरः पर्वतः अद्रिः गोत्रः गिरिः ग्रावा अचलः शैलः
शिलोश्चयः त्रयोदश पर्वतसामान्यस्य ॥ १ ॥</c>

<v>लोकालोकश्चक्रवालस्त्रिकूटस्त्रिककुत्समौ ।
अस्तस्तु चरमक्ष्माभृदुदयः पूर्वपर्वतः ॥ २ ॥
<c>लोकालोकः । लोकालोकौ
प्रकाशान्धकारावत्र स्तः । "लोकृ दर्शने" । चक्रवालः "चक्रवाडः" द्वे सप्तद्वी-
पवत्या भूमेः प्राकारभूते गिरौ । त्रिकूटः त्रिककुत् द्वे त्रिकूटाचलस्य । "त्रिकूटं
सिन्धुलवणे त्रिकूटः पर्वतान्तरे" इति हैमः । दान्तः त्रिककुत् । अस्तः चरमक्ष्मा-
भृत् द्वे अस्ताचलस्य । "अस्तं क्षिप्तेऽप्यवसिते त्रिषु ना पश्चिमाचले" इति विश्व-
मेदिन्यौ । उदयः पूर्वपर्वतः द्वे उदयाचलस्य ॥ २ ॥</c>सटीकामरकोशस्य [शैलवर्ग:
<v>हिमवान्निषधो विन्ध्यो माल्यवान्पारियात्रिकः ।
गन्धमादनमन्ये च हेमकूटादयो नगाः ॥ ३ ॥</v>
<c>हिमवानित्यादयः सप्त
पर्वतविशेषाः । आदिना मलयचित्रकूटमन्दरादयः । "रजताद्रिस्तु कैलास इन्द्रकी-
लस्तु मन्दरः । अपि किष्किन्धकिष्किन्ध्यौ वानराणां गिरौ द्वयम्" इत्यपि ज्ञेयाः ॥ १ ॥
एकैकम् । पारियात्रिकः । ठक् । "पारियात्रक इत्यपि पाठः" ।
गन्धमादन इति पुंलिङ्गोऽप्यन्यत्र । "स्याद्गन्धमादनो भुङ्गे गन्धके वानरान्तरे ।
स्त्री सुरायां नगे न स्त्री" इति मेदिनी ॥ ३ ॥</c>

<v>पाषाणप्रस्तरग्रावोपलाश्मानः शिला दृषत् ।
कूटोऽस्त्री शिखरं शृङ्गं प्रपातस्त्वतटो भृगुः ॥ ४ ॥</v>
<c>पाषाणः प्रस्तरः ग्रावा उपलः
अश्मा शिला दृषत् सप्त पाषाणस्य । शिलादृषदौ स्त्रियाम् । कूटः शिखरं
शृङ्गं त्रयमपि पुन्नपुंसकलिङ्गं पर्वताग्रस्य । अस्त्रीति पूर्वोत्तराभ्यां संबध्यते ।
शिखरवाची शृङ्गशब्दः क्लीब एव दृश्यते । प्रपातः अतटः भृगुः त्रयं पर्व-
तात्पतनस्थानस्य । प्रपतत्यस्मिन्प्रपातः । न विद्यते तटोऽत्रेत्यतटः । प्रपा-
तस्तु तटो भृगुरित्यपि पाठः । तत्र प्रपत्यते यतस्तटात् स तटो भृगुरिति ॥ ४ ॥</c>

<v>कटकोऽस्त्री नितम्बोऽद्रेः स्नुः प्रस्थः सानुरस्त्रियाम् ।
उत्सः प्रस्रवणं वारिप्रवाहो निर्झरो झरः ॥ ५ ॥</v>
<c>अद्रेर्नितम्बो मध्यभागः कटक इत्युच्यते एकम् । स्नुः प्रस्थः सानुः
त्रीणि पुन्नपुंसकलिङ्गानि समभूभागे पर्वतैकदेशे । तत्र स्नुः पुमानेवेति सर्व-
घरः । स्नौति प्रस्रवत्यम्भः स्नुः । प्रतिष्ठन्तेऽस्मिन्प्रस्थः । सनोति ददाति सुखं
सानुः । "सानुरस्त्रियौ इत्यपि पाठान्तरम्" । उत्सः प्रस्त्रवणं द्वे यत्र पानीयं
निपत्य बहुलीभवति तस्य स्थानस्य । प्रस्रवत्यस्मिन्प्रस्रवणम् । वारिप्रवाहः
निर्झरः झरः "झृषो दैवादिकात् षित्वादङि झरा" । "अच इःझरिः" । "ङीषि
झरी च" त्रीणि झरा इति ख्यातस्य । पञ्चापि पर्याया इत्यन्ये ॥ ५ ॥</c>द्वितीय काण्डम्, 
<v>दरी तु कन्दरो वा स्त्री देवखातबिले गुहा ।
गह्वरं गण्डशैलास्तु च्युताः स्थूलोपला गिरेः ॥ ६ ॥</v>
<c>दरी कन्दरः द्वे पर्वतस्य गृहाकारकृत्रिमविवरस्य । पक्षे कन्दरा । गुहा गह्वरं द्वे
देवखाते अकृत्रिमे बिले बिलविषये । केचिद्देवखातादि पर्यायचतुष्टयमाहुः ।
यत्कात्यः । "देवखाते बिलं गुहा" इति । "गह्वरं बिलदम्भयोः" इति च । केचित्तु 
सूक्ष्मस्थूलभेदेन द्वाभ्यां द्वाभ्यां भेदमाहुः । गिरेः सकाशाश्च्युताः पतिता ये
स्थूलपाषाणास्ते गण्डशैला इत्युच्यन्ते । गिरेस्तिर्यक्प्रदेशाद्बहिर्निर्गताः शुला-
कारपाषाणास्ते दन्तका इत्येकम् ॥ ६ ॥</c>

("दन्तकास्तु बहिस्तिर्यक्प्रदेशान्निर्गता गिरेः ॥")(१) 

<v>खनिः स्त्रियामाकरः स्यात्पादाः प्रत्यन्तपर्वताः ।
उपत्यकाद्रेरासन्ना भूमिरूर्ध्वमधित्यका ॥ ७ ॥</v>
<c>खनिः खानी खानिः । "खनि-
रेव मता खानिः" इति द्विरूपकोशः । आकरः द्वे रत्नाद्युत्पत्तिस्थानस्य खाण
इति ख्यातस्य । पादाः प्रत्यन्तपर्वताः द्वे पर्वतसमीपस्थाल्पपर्वतानाम् । अद्रे-
रघः सन्निहिता भूमिरुपत्यकेत्युच्यते एकम् । अद्रेरूर्ध्वा या भूमिः साऽधि-
त्यका एकम् । "उपाधिभ्यां त्यकन्नासन्नारूढयोः" इति पाणिनिसूत्रेण सिद्धावेतौ
शब्दौ । ७ ॥</c>

<v>धातुर्मनःशिलाद्यद्रेर्गैरिकं तु विशेषतः ।
निकुञ्जकुञ्जौ वा क्लीबे लतादिपिहितोदरे ॥ ८ ॥</v>
<c>अद्रेर्यन्मनःशिलादि स धातुरित्युच्यते । आदिना हरिताल-
स्वर्णताम्रादिग्रहः । तदुक्तम् । "सुवर्णरौप्यताम्राणि हरितालं मनःशिला ।
गैरिकाञ्जनकासीसलोहवङ्गाः सहिङ्गुलाः । गन्धकोऽभ्रक इत्याद्या धातवो
गिरिसंभवाः" इति । गैरिकं विशेषतो धातुः विशेषेण धातुरित्येव प्रसिद्ध-
मित्यर्थः । एकं गेरू "काव" इति ख्यातस्य । निकुञ्जः कुञ्जः द्वे लता-
दिपिहितोदरे लताद्याच्छादितगरर्भे स्थाने । "विकल्पेन द्वे क्लीबे अपि" ।
आदिना तृणादिग्रहः ॥ ८ ॥</c>

इति शैलवर्गः ॥ ३ ॥

<v>अटव्यरण्यं विपिनं गहनं काननं वनम् ।
महारण्यमरण्यानी गृहारामास्तु निष्कुटाः ॥ १ ॥</v>
<c>अटवी अरण्यं विपिनं
गहनं काननं वनं षट्कमरण्यस्य । तत्राटवी स्त्रियाम् । "कृदिकारात्" इति
ङीष्वा । तेनान्यत्राटविरित्यपि । महारण्यं अरण्यानी । "हिमारण्ययोर्महत्त्वे"
एव आनुगागमः ङीष् च । द्वे महतो वनस्य । अरण्यानी स्त्रियाम् । गृहारामाः
निष्कुटाः द्वे गृहसमीपकृत्रिभवनेषु । "कुटाग्दृहान्निष्क्रान्ता निष्कुटाः" ॥ १ ॥</c>दितीय काण्डम्. 
<v>वानस्पत्यः फलैः पुष्पात्तैरपुष्पाद्वनस्पतिः ।
ओषध्यः फलपाकान्ताः स्युरवन्ध्यः फलेग्रहिः ॥ ६ ॥</v>
<c>पुष्पाञ्जातैः फलैरुपलक्षितो वृक्षो वानस्पत्यः । एकं आम्रादेः । अपुष्पात्पुष्पं
विना जातैः फलैरुपलक्षितो वृक्षो वनस्पतिः एकं पनसोदुम्बरादेः । द्रुम-
मात्रेऽपि वनस्पतिः । "वनस्पतिर्ना द्रुमात्रे विना पुष्पं फलिद्रुमे" इति मेदि-
नीकोशात् । फलपाक एवान्तो यासां ताः ओषध्यः स्युः । एकं ब्रीहियवादेः ।
"ओषधिः फलपाकान्ता स्यात्" इति वा पाठः । ङीपि ओषधी । अवन्ध्यः 
"अबन्ध्यः" फलेग्रहिः फलानि गृह्वातीति फलेग्रहिः । "फलेग्रहिरात्मंभरिश्च"
इति सूत्रेणोपपदस्यैत्वं ग्रहेरिन्प्रत्ययश्च निपात्यते । द्वे यथाकालं फलधरस्य ॥ ६ ॥</c>

<v>वन्ध्योऽफलोऽवकेशी च फलवान्फलिनः फली ।
प्रफुल्लोत्फुल्लसंफुल्लव्याकोशविकचस्फुटाः ॥ ७ ॥</v>
<c>इति वन्ध्यः । "बन्ध्यः" । बन्धे साधुः यत् अफलः अवकेशी त्रयं ऋतावपि
फलरहितस्य । फलवान् फलिनः फली त्रीणि सफलस्य । फलिनोऽदन्तः ।
प्रफुल्लः उत्फुल्लः संफुल्लः व्याकोशः "मूर्ध्दन्यान्तो वा" विकचः स्फुटः ॥ ७ ॥</c>

<v>फुल्लश्चैते विकसिते स्युरवन्ध्यादयस्त्रिषु ।
स्थाणुर्वी ना ध्रुवः शङ्कुर्ह्वस्वशाखाशिफः क्षुपः ॥ ८ ॥</v>
<c>फुल्लः एतेऽष्टौ विकसिते पुष्पिते स्युः । अवन्ध्यादयः अवन्ध्योऽफल इत्यादयो
विकसितान्ताः त्रिषु त्रिलिङ्ग्यां स्युः । स्थाणुः ध्रुवः शङ्कुः त्रीणि छिन्नविट-
पस्य प्रकाण्डे वा ना स्थाणुशब्दो विकल्पेन पुंसीत्यर्थः । रूपभेदात्क्लीव-
त्वम् । स्थाणुरस्त्रीति वा पाठः । "स्थाणुः कीले हरे पुमान् । अस्त्री ध्रुवः" इति
मेदिनी । शाखा प्रसिद्धा । शिफा वृक्षमूलम् । ह्वस्वे शाखाशिफे यस्य स
क्षुप इत्युच्यते एकम् ॥ ८ ॥</c>

<v>अप्रकाण्डे स्तम्बगुल्मौ वल्ली तु व्रततिर्लता ।
लता प्रतानिनी वीरग्दुल्मिन्युलप इत्यपि ॥ ९ ॥</v>
<c>न विद्यते प्रकाण्डो यस्य तस्मिन् स्तम्बः गुल्मः
इति द्वयम् । वल्ली "सर्वधातुभ्य इन्" । वल्लिः वेल्लिः । "वल्ली तु वेल्लीः सरणः"
इति वाचस्पतिः" । व्रततिः "प्रततिः व्रतती । प्रततिर्व्रततिस्तथा" इति हलायुधः ।
लता त्रयं लतायाः । वीरुत् गुल्मिनी उलपः इति त्रयं या प्रतानिनी शाखा-
दिभिर्विस्तृता लता तत्रेत्यर्थः । तत्र वीरुच्छब्दो धान्तः स्त्रियाम् ॥ ९ ॥</c>सटीकामरकोशस्य [वनौषधिवर्गः
<v>नगाद्यारोह उच्छ्राय उत्सेधश्चोच्छ्रयश्च सः ।
अस्त्री प्रकाण्डः स्कन्धास्यान्मूलाच्छाखावधिस्तरो ॥ १० ॥</v>
<c>नगाद्यारोहो वृक्षादीनामुञ्चत्वं तत्र उच्छ्रायः उत्सेधः उच्छ्रयः इति त्रयम् ।
"आरोहो दैर्ध्येऽपि । आरोहो दैर्घ्य उच्छ्राये स्त्रीकट्यां मानभिद्यपि । आरोहणे
गजारोह" इति हैमः । नगाद्यारोह इत्यादिना गिरिदेवालयादिग्रहः । उत्से-
धमित्यपि । "उत्सेधस्तूच्छ्रये न स्त्री क्लीबं संहननेऽपि च" इति मेदिनी । प्रकाण्डः 
स्कन्धः इति द्वे तरोर्मूलमारभ्य शाखापर्यन्तो यो भागस्तत्र । मूलाच्छाखावधे-
स्तरोरित्यपि पाठः । "तरोर्मूलस्कन्धयोरन्तरं प्रकाण्डः" ॥ १० ॥</c>

<v>समे शाखालते स्कन्धशाखाशाले शिफाजटे ।
शाखाशिफाऽवरोहः स्यान्मूलाच्चाग्रं गता लता ॥ ११ ॥</v>
<c>शाखा लता द्वे शाखायाः । स्कन्धशाखा शाला द्वे प्रधानशाखायाः । स्कन्धात्प्रथमोत्पन्न-
शाखाया इत्यर्थः । शिफा जटा द्वे तरुमूलस्य "पाळ इति प्रसिध्दस्य" ।
शाखायाः शिफा मूलं अवरोह इत्युच्यते एकं "पारोगा पारंबी इति प्रसि-
ध्दस्य" । मूलाध्दृक्षमूलमारभ्याग्रपर्यन्तं गता लता गुडूच्यादिरप्यवरोह इत्यु-
च्यते एकम् । "मूलादूर्ध्वे गता शिफा लता स्यादित्यपि" ॥ ११ ॥</c>

<v>शिरोऽग्रं शिखरं वा ना मूलं बुन्धोऽङ्घ्रिनामकः ।
सारो मज्जा नरि त्वक् स्त्री वल्कं वल्कलमस्त्रियाम् ॥ १२ ॥</v>
<c>शिरसोऽग्रं शिरोऽग्रं तत् शिखरमित्युच्यते । शिरआदयस्त्रयोऽपि पर्याया इति
केचित् । शिखरं वा ना पक्षे पुंसीत्यर्थः । मूलं बुन्धः (ब्रन्ध इत्यपि) अङ्ध्रि-
नामकः पादमूलपर्यायसंज्ञकः त्रीणि वृक्षादेर्मूलस्य । सारः मज्जा द्वयं वृक्षादेः
स्थिरांशे "गाभा, नार इति ख्याते" । तत्र मज्जा नान्तः । नरि पुंसि ।
कचिट्टाबन्तोऽपि दृश्यते । सारो मज्जा समौ त्वक् स्त्रीति पाठः । समौ
समानलिङ्गौ । त्वक् वल्कं वल्कलं त्रयं त्वचः । तत्र वल्कादिद्वयं क्लीबपुंसोः ॥ १२ ॥</c>

<v>काष्ठं दार्विन्धनं त्वेध इध्ममेधः समिस्त्रियाम् ।
निष्कुहः कोटरं वा ना वल्लरिर्मञ्जरिः स्त्रियौ ॥ १३ ॥</v>
<c>काष्ठं दारु । दारुरित्यन्यत्र । पुन्नपुंसकयोर्दारुरित्युक्तेः" । द्वे
काष्ठमात्रस्य । इन्धनं एधः इध्मं एधः समित् पञ्चकं शुष्कस्य तृणकाष्ठादेः ।
आद्यत्रयं अग्निसंदीपनतृणकाष्ठादेः जळण इति प्रसिद्धस्य । "अन्त्यद्वयं यागादौ
हूयमानसमिधादेरिति मतम् ।" तत्र आद्य एधःशब्दः सान्तः क्लीबे । अन्य-
स्त्वदन्तः पुंसि । समिद्धान्तः । निष्कुहः कोटरं द्वे वृक्षगतविवरस्य । कोटरं वा
ना पक्षे पुमान् । वल्लरिः मञ्जरिः "कृदिकारादक्तिन" इति गणसूत्रात् वल्लरी म-
ञ्जरी इत्यपि । द्वे तुलस्यादेरभिनवोद्भिदि "केंसर इति ख्यातस्य" ॥ १३ ॥</c><v>पत्रं पलाशं छदनं दलं पर्णं छदः पुमान् ।
पल्लवोऽस्त्री किसलयं विस्तारो विटपोऽस्त्रियाम् ॥ १४ ॥</v>
<c>पत्रं पलाशं छदनं दलं पर्णे छदः षक्टं पत्रस्य । तत्र छदोऽदन्तः पुंसि । "पर्णस्त्रीपत्रे 
पर्णे तु पत्रे इति हैमः" । पल्लवः किसलयं "किशलयमपि" द्वे पत्रादियुक्ते
शाखायाः पर्वणि । तत्र किसलयं पुंसि क्लीबे च । "पुंसि क्लीबे च पल्लवः" इति
तु व्याडिः । विस्तारः शाखापल्लवसमुदायलक्षण आभोगः विटप उच्यते
एकम् । "विटपो न स्त्रीयां स्तम्बशाखाविस्तारपल्लवे" इति मेदिनीकोशात् ।
"शाखायां पल्लवे स्तम्बे विस्तारे विटपोऽस्त्रियाम्" इति रभसाश्च । पल्लवादिचतुष्ट-
यमेकार्थकं वा । अत्र यदुक्तं कात्येन । "स्कन्धादूर्ध्वे तरोः शाखा कटको
विटपो मतः" इति ॥ १४ ॥</c>

<v>वृक्षादीनां फलं सस्यं वृन्तं प्रसवबन्धनम् ।
आमे फले शलाटुः स्याच्छुष्के वानमुभे त्रिषु ॥ १५ ॥</v>
<c>वृक्षादीनामिति पूर्वेणापि संबध्यते । वृक्षादीनां
फलं सस्यमित्युच्यते । "तालव्याद्यपि" एकम् । प्रसवः पुष्पादिः बध्यते
येन तत् वृन्तमुच्यते एकम् । देंठ, "डेंख" इति ख्यातस्य । बन्धनं पुष्पयो-
र्वृन्तमाह कात्यः । आमे अपव्के फले शलाटुरित्येकम् । शुष्के फले वानमित्ये-
कम् । उभे शलाटुर्वानं च त्रिषु त्रिलिङ्ग्याम् ॥ १५ ॥</c>

<v>क्षारको जालकं क्लीबे कलिका कोरकः पुमान् ।
स्याग्दुच्छकस्तु स्तबकः कुम्डलो मुकुलोऽस्त्रियाम् ॥ १६ ॥</v>
<c>क्षारकः जालकं द्वे
नूतनकलिकायाः । तद्वृन्तस्येत्येके । तत्र जालकं क्लीबे एव । कलिका
कोरकः द्वे अस्फुटितपुष्पस्य कळी इति ख्यातस्य । गुच्छकः स्तबकः
द्वे कलिकादिभिराकीर्णस्य पल्लवग्रन्थेः । "विकासोन्मुखकलिकाया इति केंचित् ।
"स्तबके हारभेदे च गुत्सः स्तम्बेऽपि कीर्तितः" इति दन्त्यान्ते रुद्रः ।
"पुष्पादिस्तबके गुच्छः" इति तालव्यान्ते रन्तिदेवः । कुङ्भलः मुकुलः द्वे ईष-
द्विकसितकलिकायाम् ॥ १६ ॥</c>सटीकामरकोशस्य [वनौषधिवर्ग:
<v>स्त्रियः सुमनसः पुष्पं प्रसूनं कुसुमं सुमम् ।
मकरन्दः पुष्परसः परागः सुमनोरजः ॥ १७ ॥</v>
<c>सुमनसः पुष्पं प्रसूनं कुमुमं समम् । "सर्वसाधु-
समानेषु समं स्यादाभिधेयवदत्" इति मेदिनी । चत्वारि पुष्पस्य । कुसुमं
सुममित्यपि पाठः । तत्र पुष्पस्य पञ्च नामानि । "भूग्मि स्त्रीयां सुमनसः" इति
रत्नकोशः । "सुमनाः पुष्पमालत्योः स्त्रियाम्" इति मेदिनीकोशः । मकरन्दः पुष्प-
रसः द्वे पुष्पमधुनि । परागः सुमनोरजः द्वे पुष्परेणोः । "परागः कौसुमे रेणौ
धूलिस्नानीययोरपि ॥ गिरिप्रभेदे विख्यातावुपरागे च चन्दने" इति कोशा-
न्तरम् ॥ १७ ॥</c>

<v>द्विहीनं प्रसवे सर्वं हरीतक्यादयः स्त्रियाम् ।
आश्वत्थवैणवल्पाक्षनैयग्रोधैङगुदं फले ॥ १८ ॥</v>
<c>सर्वे वक्ष्यमाणं वृक्षलतौषधिजातीयं स्त्रीपुंलिङ्गमपि । अश्वत्थ-
कपित्थादीनामभिधानं प्रसवे पुष्पे फले मूले च वर्तमानं तद्विहीनं ज्ञेयम् ।
द्वाभ्यां स्त्रीपुंसाभ्यां हीनं नपुंसकलिङ्गमित्यर्थः । यथा चम्पकं आम्रं सूरणमि-
त्यादि । तत्र विशेषमाह । हरीतक्याः फलं हरीतकी । आदिना कोशातकी
कर्कटी द्राक्षेत्यादि । अश्वत्थस्य फलं आश्वत्थम् । वेणोः फलं वैणवम् । प्लक्षस्य
फलं प्लाक्षम् । न्यग्रोधस्य फलं नैयग्रोधम् । इङ्गुद्याः फलं ऐङ्गुदम् । बृहत्याः
फलं बार्हतम् । एकैकम् । "प्लक्षादिभ्योऽण्" इति पुनरण्विधानात् । अश्वत्थादिश-
द्बेभ्यः फले लुङ् नास्तीत्यर्थः ॥ १८ ॥</c>

<v>बार्हतं च फले जम्ब्वा जम्बूः स्त्री जम्बु जाम्बवम् ।
पुष्पे जातीप्रभृतयः स्वलिङ्गा व्रीहयः फले ॥ १९ ॥</v>
<c>जम्बूः जम्बु जाम्बवं त्रीणि जम्ब्वाः फले ।
जातीयूथिकामल्लिकेत्यादयः पुष्पे वर्तमानाः स्वलिङ्गा एव स्युर्न तु क्लीबे ।
तथा जात्याः पुष्पं जाती स्त्री । व्रीहयः फले स्वलिङ्गाः । यथा व्रीहीणां
फलानि व्रीहयः पुंसि । एवं माषमुद्गयवादयोऽपि ज्ञेयाः । यथा माषाणां फलं
माषाः ॥ १९ ॥</c>

<v>विदार्याद्यास्तु मूलेऽपि पुष्पे क्लीबेऽपि पाटला ।
बोधिद्रुमश्चलदलः पिप्पलः कुञ्जराशनः ॥ २० ॥</v>
<c>विदारी बृहत्यंशुमतीत्याद्या मूलेऽपि स्वलिङ्गाः । यथा विदार्या
मूलं विदारी । अपिशब्दात्पुष्पेऽपि स्वलिङ्गा । पाटला पुष्पे वर्तमाना
क्लीबे । यथा पाटलायाः पुष्पं पाटलम् । अपिशब्दात्स्वलिङ्गा । "पाटलः
कुसुमे वर्णेऽप्याशुव्रीहिश्च पाटलः" इति शाश्वतात्पुंलिङ्गोऽपि । बोधिद्रुमः चल-
दलः पिप्पलः कुञ्जराशनः । कुञ्जरेण अश्यते । "अश भोजने" । कर्मणि ल्युट् ॥ २० ॥</c>वितीयं काण्डम.
<v>अश्वत्थेऽथ कपित्थे स्युर्दधित्थग्राहिमन्मथाः ।
तस्मिन्दधिफलः पुष्पफलदन्तशठावपि ॥ २१ ॥</v>
<c>अश्वत्यः पञ्च पिप्पलवृक्षस्य । कपित्थः "अमरमालायां पवर्गतृतीय
मध्योगी ।" दधित्थः ग्राही मन्मथः दधिफलः पुष्पफलः दन्तशठः सप्तकं 
कपित्थस्य "कवठ इति प्रसिद्धस्य" ॥ २१ ॥</c>

<v>उदुम्बरो जन्तुफलो यज्ञाङ्गो हेमदुग्धकः ।
कोविदारे चमरिकः कुद्दालो युगपत्रकः ॥ २२ ॥</v>
<c>उदुम्बरः "मेदिन्यां ष्टवर्गतृती-
यमध्यः । त्रिकाण्डशेषेऽप्येवमेव" । जन्तुफलः यज्ञाङ्गः हेमदुग्धकः चत्वारि
उदुम्बरस्य उम्बर इति ख्यातस्य । उदुम्बरे जन्तुफलः इति सप्तम्यन्तपाठोऽपि ।
कोविदारः चमरिकः कुद्दालः युगपत्रकः चत्वारि काञ्चन इति ख्यातस्य ॥ २२ ॥</c>

<v>सप्तपर्णो विशालत्वकू शारदो विषमच्छदः ।
औरग्वधे राजवृक्षशम्याकचतुरङ्गुलाः ॥ २३ ॥</v>
<c>सप्तपर्णः काण्डे काण्डे सप्स पर्णानि अस्य । विशालत्वक् शारदः
"ङ्यन्तोऽपि । "शारदी तोयपिप्पल्यां सप्तपर्णे च" इति दन्त्यान्तेषु रुद्रः । "शारदो-
ऽद्बे स्त्रियां तोयपिप्पलीसप्तपर्णयोः" इति मेदिनी । विषमच्छदः चत्वारि
सान्तवण इति ख्यातस्य । दुरधिगमवस्तुनः प्राकृतसंज्ञयापि व्याख्याने न
दोषः । यदुक्तम् । प्रयोजनार्था वचनप्रवृत्तिर्यतस्ततः प्राकृतमित्यदोष इति ।
किंच । "रसवीर्यविपाकेभ्यो मूलात्पुष्पात्फलाद्दलात् । आकाराद्देशकालादेर्व
नौषध्यर्थमुन्नयेत्" इति । आरग्वधः "अरग्वधः अर्ग्वधः । "अरग्वधोऽथ शंपाकः
कृतमालस्तथाऽर्ग्वधः" इति रत्नकोशः । राजवृक्षः वृक्षाणां राजा राजवृक्षः
राजदन्तादिवत् परनिपातः । शम्याकः संपाकः शंपाकश्च । "संपाकस्तर्कके
धृष्टे त्रिषु ना चतुरङ्गुले" इति मेदिनी । चतुरङ्गुलः ॥ २३ ॥</c>


<v>आरेवतव्याधिघातकृतमालसुवर्णकाः ।
स्युर्जम्बीरे दन्तशठजम्भजम्भीरम्भलाः ॥ २४ ॥</v>
<c>आरेवतः च्याषिघातः कृतमाला सुवर्णकः "सुपर्णकः" अष्टौ वाहवा इति ख्यातस्य ।
नंबीरः "जंविरः" दंतशठः जंभः जंभीरः जंभल: “जंभरः" पंचकं जांबेर "लघु इडनिंबू" इति ख्यातस्य ॥ २४ ॥</c>

<v>वरुणो वरणः सेतुस्तिक्तशाखः कुमारकः ।
पुन्नागे पुरुषस्तुङ्गः केसरो देववल्लभः ॥ २५ ॥</v>
<c>वरुणः वरणः सेतुः तिक्तशाख: कुमारक: पंच वायवर्णा इति ख्यातस्य ।
पुवागः पुरुषः तुंगः केसरः "केशर" 
देववल्लभा पंचकं उंडी "उंडणी, उडली" इति ख्यातस्य ॥ २५ ॥</c>सटीकामरकोशस्य [वनौषधिवर्गः
<v>पारिभद्रे निम्बतरुर्मन्दारः पारिजातकः ।
तिनिशे स्यन्दनो नेमी रथग्दुरतिमुक्तकः ॥ २६ ॥</v>
<c>पारिभद्रः निम्बतरुः मन्दारः पारिजातकः चत्वारि निम्बतरोः "कडूनिंव इति ख्यातस्य" ।
तिनिशः स्यन्दनः नेमी "नेमिः । "पुंलिङ्गस्तिनिशे नेमिश्चक्रप्रान्ते स्त्रियामपि"
इति रुद्रः । रथद्रुः अतिमुक्तक: ॥ २६ ॥</c>

<v>वञ्जुलश्चित्रकृच्चाथ द्वौ पीतनकपीतनौ ।
आम्रातके मधूके तु गुडपुष्पमधुद्रुमौ ॥ २७ ॥</v>
<c>वञ्जुलः चित्रकृत सप्त तिवस इति
ख्यातस्य । अयं खदिरसदृशः कण्टकरहितः । पीतनः कपीतनः आम्रातकः
"अम्रातकः । कपिचूतोऽम्रातकोऽस्य फले पशुहरीतकीति त्रिकाण्डशेषः ।"
त्रयं अंबाडा इति ख्यातस्य । मधूकः "मधुकः मधूलः मधुलः" गुडपुष्पः
मधुद्रुमः ॥ २७ ॥</c>

<v>वानप्रस्थमधुष्ठीलौ जलजेऽत्र मधूलकः ।
पीलौ गुडफलः स्त्रंसी तस्मिंस्तु गिरिसंभवे ॥ २८ ॥</v>
<c>वानप्रस्थः मधुष्ठीलः पञ्चकं मोहा इति ख्याते । जलजेऽत्र
मधूके मधूलक इत्येकम् । अयं पूर्वस्माद्दीर्घपत्रः । गिरिजेऽत्र मधूलक इत्यपि
पाठः । "गौरशाको मधूकोऽन्यो गिरिजः सोऽल्पपत्रकः" इति माधवः । "मधु-
कोऽन्यो मधूलस्तु जलजो दीर्घपत्रकः" इति स्वामी । पीलुः गुडफलः स्त्रंसी
त्रीणि पीलुवृक्षस्य "अक्रोड इति प्रसिद्धस्य" । अयं गुर्जरदेशे प्रसिध्दः ।
गिरिसंभवे तस्मिन्पीलौ ॥ २८ ॥</c>

<v>अक्षोटकन्दरालौ द्वावाङ्कोटे तु निकोचकः ।
पलाशे किंशुकः पर्णो वातपोथोऽथ वेतसे ॥ २९ ॥</v>
<c>अक्षोटः "अक्षोडः आक्षोडः आक्षोटः
आखोटः" कन्दरालः "कर्परालः" इति द्वयं पर्वतपीलोः "डोंगरी आक्रोड
इति ख्यातस्य" । अङ्कोटः "अङ्खोठः अङ्कोलः" निकोचकः "निकोटकः"
द्वे अङ्कोटस्य "पिस्ते इति ख्यातस्य ।" पलाशः किंशुकः । किंचित् शुक
इव शुकतुण्डाभपुष्पत्वात् । पर्णः वातपोथः चत्वारि पलाशस्य । वेतसा ॥ २९ ॥</c>

<v>रथाभ्रपुष्पविदुलशीतवानीरवञ्जुलाः ।
द्वौ परिव्याधविदुलौ नादेयी चाम्बुवेतसे ॥ ३० ॥</v>
<c>रथः अभ्रपुष्पः विदुलः शीतः "शीतम्" । "शीतं तुषारवानीरबहु- 
वारद्रुमेषु च" इत्यजयात् । वानीरः वञ्जुलः सप्तकं वेतसस्य "वेत इति
ख्यातस्य" । परिव्याधः विदुलः नादेयी अम्बुवेतसः चत्वारि जलवेतसस्य ।
नादेयी स्त्री ॥ ३० ॥</c>

<v>सोभाञ्जने शिग्रुतीक्ष्णगन्धकाक्षीवमोचकाः ।
रक्तोऽसौ मधुशिग्रुः स्यादरिष्टः फेनिलः समौ ॥ ३१ ॥</v>
<c>सोभाञ्जनः "सौभाञ्जनः शोभाञ्जनः शौभाञ्जनः"
शिग्रुः तीक्ष्णगन्धकः अक्षीवः "आक्षीवः" मोचकः पञ्चकं शेगूल "शेवगा,
शेगट" इति ख्यातस्य । असौ सोभाञ्जनो रक्तो रक्तपुष्पश्चेन्मधुशिप्रुरित्यु-
च्यते एकम् । अरिष्टः फेनिलः द्वे रिठा इति ख्यातस्य । "अन्यत्र रिष्टमि-
त्यपि । रिष्टं क्षेम शुभाभावे पुंसि खङ्गे च फेनिले" इति मेदिनी ॥ ३१ ॥</c>

<v>बिल्वे शाण्डिल्यशैलूषौ मालूरश्रीफलावपि ।
प्लक्षो जटी पर्कटी स्यान्न्यग्रोधो बहुपाद्वटः ॥ ३२ ॥</v>
<c>बिल्वः शाण्डिल्यः शैलूषः मालूरः श्रीफलः पञ्चकं बिल्वस्य । प्लक्षः जटी
"जटिः" पर्कटी "पर्कटिः" त्रयं पिंपरी इति ख्यातस्य । अयं गोमान्तक-
भाषया केळा इति ख्यातः । तत्र जटीपर्कटिनाविन्नन्तौ । पर्कटी ङीषन्तेति
कश्चित् । न्यग्रोधः बहुपात् वटः त्रयं वक्टस्य ॥ ३२ ॥</c>

<v>गालवः शाबरो लोध्रस्तिरीटस्तिल्वमार्जनौ ।
आम्रश्चूतो रसालोऽसौ सहकारोऽतिसौरभः ॥ ३३ ॥</v>
<c>गालवः शाबरः "सावरः" लोध्रः तिरीटः तिल्वः मार्जनः षक्टं लोध्रस्य । "तत्राद्यौ श्वेत-
लोध्रे शेषा रक्तलोध्रे इत्येके । आम्रः चूतः रसालः त्रयं आम्रस्य । असौ
आम्रोऽतिसौरभश्चेत्सहकार इत्येकम् ॥ ३३ ॥</c>
सटीकामरकोशस्य [वनौषधिवर्गः
<v>कुम्भोलूखलकं क्लीबे कौशिको गुग्गुलुः पुरः ।
शेलुः श्लेष्मातकः शीत उद्दालो बहुवारकः ॥ ३४ ॥</v>
<c>कुम्भः उलूखलकम् । कम्भेति
संघातविगृहीतम् । कुम्भमिति क्लीबमपि । "कार्मुके वारनार्यो च कुम्भं क्लीबं तु
गुग्गुलौ" इति रभसः । "कुम्भं त्रिवृत्तिगुग्गुलौ" इति विश्वप्रकाशः । उदूखलमि-
त्यपि । "उदूखलं गुग्गुलौ स्यादुलूखलेऽपि न द्वयोः" इति मेदिनी । "उलूखले
गुग्गुलौ" च क्लीबमुक्तमुदूखलम्" इति रुद्रः । अत्र पक्षे कुम्भं चोदूखलमिति पाठः
कर्त्तव्यः । कुम्भोलूः खलकम् । कुम्भोलूखलकम् । कुम्भोलूखलाकाराद्वृक्षकोशा-
न्निर्यातम् । "कुम्भोलूखलकं कुम्भं कुम्भोलूखलकं वरम्" इति वाचस्पतिः । कौशि-
कः गुग्गुलुः "गुग्गुलः" पुरः पञ्च गुग्गुलवृक्षस्य । पुरोऽन्दतः । शेलुः "सेलु" 
श्लेष्मातकः शीत: उद्दालः बहुवारकः पञ्च शेलट "भोंकरी" इति ख्यातस्य ॥ ३४ ॥</c>

<v>राजादनं प्रियालः स्यात्सन्नकद्रुर्धनुःपटः ।                                                                 
गम्भारी सर्वतोभद्रा काश्मरी मधुपर्णिका ॥ ३५ ॥</v>
<c>राजादनं राजातनः राजादनः । "राजादनं प्रसरको राजातनः"
इति वाचस्पतिः ॥ प्रियालः "प्रियालश्च प्रियालकः" इति माधवः । सन्न-
कद्रुः धनुःपटः चत्वारि चार इति ख्यातस्य । धनुः पट इति व्यस्तमपि ।
"धनुः प्रियाले ना न स्त्री राशिभेदे शरासने" इति मेदिनी । "पटः प्रियालवृक्षे
ना सुचेले पुन्नपुंसकम्" इति रभसः । गम्भारी "कम्भारी" सर्वतोभद्रा
काश्मरी मधुपर्णिका ॥ ३५ ॥</c>

<v>श्रीपर्णी भद्रपर्णी च काश्मर्यश्चाप्यथ द्वयोः ।
कर्कन्धूर्बदरी कोलिः कोलं कुवलफेनिले ॥ ३६ ॥ </v>
<c>श्रीपर्णी भद्रपर्णी काश्मर्यः सप्त शिवणी
इति ख्यातस्य । काश्मर्योऽदन्तः पुंसि । कर्कन्धूः "कर्कन्धुः" बदरी कोलिः
"कोली केला" त्रीणि बोर इति ख्यातस्य । तत्र कर्कन्धूर्द्वयोः स्त्रीपुंसयोः ।
कोलं कुवलं फेनिलम् ॥ ३६ ॥</c>

<v>सौवीरं बदरं घोण्टाऽप्यथ स्यात्स्वादुकण्टकः ।
विकङ्कतः स्त्रुवावृक्षो ग्रन्थिलो व्याघ्रपादपि ॥ ३७ ॥</v>
<c>सौवीरम् । यञि सौवीर्यम् । बदरं
घोंटा षक्टुं बदरीफलस्य । घोण्टाशब्दो बदरीसदृशे वृक्षभेदेऽपि वर्तते । "बद-
रीसदृशाकारो वृक्षः सूक्ष्मफलो भवेत् । अटव्यामेव सा घोण्टा गोपघण्टेति
चोच्यते" इति सुभूत्युक्तेः" स्वादुकण्टकः विकङ्कतः "वैकङ्कतः" स्त्रुवावृक्षः
स्त्रुवायाः वृक्षः स्त्रुवा नाम होमपात्रभेदः । ग्रन्थ्रिलः व्याघ्रपात् पञ्च विकङ्क-
तस्य "वेहळी इति ख्यातस्य" । अयं यज्ञियवृक्षभेदः करनाटकभाषया
हलुमाणिका इति ख्यातः ॥ ३७ ॥</c>

<v>ऐरावतो नागरङ्गो नादेयी भूमिजम्बुका ।
तिन्दुकः स्फूर्जकः कालस्कन्धश्च शितिसारके ॥ ३८ ॥</v>
<c>ऐरावतः नागरङ्गः नादेयी भूमिजम्बुका
चत्वारि नागरङ्गस्य नारिंग इति ख्यातस्य । अत्र पूर्वद्वयं नागरङ्ग्याः
अपरद्वयं भूमिजम्ब्वा इत्यपि मतम् । तिन्दुकः "तिन्दुकी" स्फूर्जकः काल-
स्कन्धः शितिसारकः चत्वारि तेण्डू टेंभुरणी इति ख्यातस्य ॥ ३८ ॥</c>वितीयं काण्डम्.
<v>काकेन्दुः कुलकः काकतिन्दुकः काकपीलुके ।
गोलीढो झाटलो घण्टापाटलिर्मोक्षमुष्ककौ ॥ ३९ ॥</v>
<c>काकेन्दुः कुलकः काकतिन्दुकः काकपीलुकः चत्वारि काकतेण्डू "काकटेम्भुरणी कडुटे-
म्भुरणी इति, कुचला, काजरा" इति ख्यातस्य । गोलीढः झाटलः घण्टा-
पाटलिः मोक्षः मुष्ककः पञ्च घण्टापाटलेः मोरवा इति प्रसिध्दस्य । घण्टा
पाटलिरिति नामद्वयं वा ॥ ३९ ॥</c>

<v>तिलकः क्षुरकः श्रीमान्समौ पिचुलझावुकौ ।
श्रीपर्णिका कुमुदिका कुम्भी कैडर्यकट्फलौ ॥ ४० ॥</v>
<c>तिलकः क्षुरकः श्रीमान् । "श्रीमान् तिल-
कवृक्षे स्यान्मनोज्ञे धनिके त्रिषु" इति कोशान्तरम् । त्रयं तिळवा "तिलकपुष्प"
इति ख्यातस्य । पिचुलः झावुकः द्वे झावुकस्य । तिलकभेदोऽयम् । "कोबी
इति ख्यातेयमिति केचित्" । श्रीपर्णिका कुमुदिका कुम्भी कैडर्यः कट्फलः
पञ्च कुम्भल "कुंभ्या इति, कायफल" इति ख्यातस्य । कुम्भी स्त्री ॥ ४० ॥</c>

<v>क्रमुकः पट्टिकाख्यः स्यात्पट्टी लाक्षाप्रसादनः ।
तूदस्तु यूपः क्रमुको ब्रह्मण्यो ब्रह्मदारु च ॥ ४१ ॥</v>
<c>क्रमुकः पट्टिकाख्यः पट्टी लाक्षाप्रसादनः । लाक्षा प्रसीदति अनेन । करणे 
ल्युट् । लोध्रचूर्णेन लाक्षारङ्गोऽतितरां रज्यत इत्यनुभवसिद्धम् । चत्वारि
लोहितलोध्रस्य । पट्टिका आख्या यस्य सः । पट्टोऽस्यास्तीति पट्टी । इन्नन्तः ।
ङीपन्तो वा ॥ तूदः "नूदः" यूपः क्रमुकः ब्रह्मण्यः ब्रह्मदारु ॥ ४१ ॥</c>

<v>तूलं च नीपप्रियककदम्बास्तु हरिप्रियः ।
वीरवृक्षोऽरुष्करोऽग्निमुखी भल्लातकी त्रिषु ॥ ४२ ॥</v>
<c>तूलं "तूलोऽपि" षक्टं अश्वत्थाकारे वृक्षभेदे । "पारसा पिम्पळ इति
ख्यातस्य" । नीपः प्रियकः कदम्बः हरिप्रियः । हलिप्रिय इत्यपि पाठः ।
हलिनः प्रियः । सुराया अधिवासनात् । चत्वारि कळंब इति ख्यातस्य ।
वीरवृक्षः अरुष्करः अग्निमुखी भल्लातकी चत्वारि "बिबवा, भिलाबा इति
ख्यातस्य" ॥ ४२ ॥</c>सटीकामरकोशस्य [वनौषधिवर्गः
<v>गर्दभाण्डे कन्दरालकपीतनसुपार्श्वकाः ।
प्लक्षश्च तिन्तिडी चिञ्चाऽम्लिकाऽथो पीतसारके ॥ ४३ ॥</v>
<c>गर्दभाण्डः कन्दरालः कपीतनः सुपार्श्वकः प्लक्षः पञ्च
गजहंड "लाखी पिंपरी" इति ख्यातस्य । तिन्तिडी तिन्तिली । "अम्लिका 
चाम्लिका चिञ्चा तिन्तिडीका च तिन्तिली" इति चन्द्रः" चिञ्चा अम्लिका
आम्लीका "आम्लिका । तिन्तिडी त्वाम्लिका चञ्चा तिन्तिडीका कपिप्रि-
या" इति वाचस्पतिः । त्रयं चिञ्चायाः । पीतसारकः ॥ ४३ ॥</c>

<v>सर्जकासनबन्धूकपुष्पप्रियकजीवकाः ।
साले तु सर्जकार्श्याश्वकर्णकाः सस्यसम्बरः ॥ ४४ ॥</v>
<c>सर्जकः असनः
"आसनः" । "पीठेभस्कन्धयोः क्लीबमासनं ना तु जीवक इति रुद्ररभसौ ।"
बन्धूकपुष्पः प्रियकः जीवकः षक्टं असणा इति ख्यातस्य । "तत्र कांटेअसण,
पालेअसण इति द्वौ भेदौ ख्यातौ" । सालः "श्यालः" सर्जः कार्श्यः
"कार्ष्यः" अश्वकर्णकः अश्वस्य कर्ण इव पत्रमस्य । सस्यसम्बरः "शास्यसं-
वरः" पञ्च शालवृक्षस्य सालई इति प्रसिध्दस्य ॥ ४४ ॥</c>

<v>नदीसर्जो वीरतरुरिन्द्रद्रुः ककुभोऽर्जुनः ।
राजादनः फलाध्यक्षः क्षीरिकायामथ द्वयोः ॥ ४५ ॥</v>
<c>नदीसर्जः वीरतरुः
इन्द्रदुः ककुभः अर्जुनः पञ्चकं अर्जुनवृक्षस्य । "अर्जुनसादडा इत्यपि
वदति" । राजादनः "राजादनम्" । "राजादनं क्षीरिकायां प्रियाले किंशु
केऽपि च" इति मेदिनी । फलाध्यक्षः क्षीरिका त्रयं खिरणी इति ख्यातस्व ॥ ४५ ॥</c>

<v>इङ्गुदी तापसतरुर्भूर्जे चर्मिमृदुत्वचौ ।
पिच्छिला पूरणी मोचा स्थिरायुः शाल्मलिर्द्वयोः ॥ ४६ ॥</v>
<c>इङ्गुदी तापसतरुः । तापसस्य तरुः ।  तपस्विन् उपयुक्ततरुत्वात् ।
द्वे इङ्गुद्याः हिंगणबेट इति ख्यातायाः । द्वयोरित्युक्तत्वात्पुंसि तु इङ्गुदः ।
भूर्जः चर्मी भृदुत्वक् त्रीणि भूर्जवृक्षस्य । पिच्छिला पूरणी मोचा स्थिरायुः
शाल्मलिः "शाल्मली शाल्मलः" पञ्च सांवरी इति ख्यातस्य । द्वयोः स्त्रीपुं-
सयोः । स्थिरमायुर्यस्याः स्थिरायुः । "षष्टिवर्षसहस्राणि वने जीवति शाल्म-
लिः" इति वचनात् ॥ ४६ ॥</c>
<v>पिच्छा तु शाल्मलीवेष्टे रोचनः कूटशाल्मलिः ।
चिरिबिल्वो नक्तमालः करजश्च करञ्जके ॥ ४७ ॥</v>
<c>शाल्मल्या वेष्टे निर्यासे पिच्छेत्येकम् । सांव-
रीचा डीक इति ख्यातस्य । "व्काथः कषायो निर्यूषो निर्यासो वेष्टकस्तथा"
इति रमसः । रोचनः कूटशाल्मलिः द्वे काळी सांवरी इति ख्यातस्य ।  चिरि-
बिल्वः "चिरबिल्वः" नक्तमालः "रक्तमालः" करजः करञ्जकः चत्वारि
करञ्जवृक्षस्य ॥ ४७ ॥</c>

<v>प्रकीर्यः पूतिकरजः पूतिकः कलिमारकः ।
करञ्जभेदाः षड्ग्रन्थो मर्कट्यङ्गारवल्लरी ॥ ४८ ॥</v>
<c>प्रकीर्यः पूतिकरजः "पूतीकरजः पूतीकरञ्जः" । "पूती-
करञ्जः सुमनास्तथा कलहनाशने" इति रुद्रः । पूतिकः "पूतीकः" कलि-
मारकः "कलिकारक इत्यपि पाठः" । चत्वारि काण्टेकरञ्ज "घाणेरा करञ्ज"
इति ख्यातस्य । षङ्ग्रन्यः मर्कटी अङ्गारवल्लरी एते त्रयः करञ्जभेदाः । "अङ्गारः-
वर्णपर्णा वल्लरी अङ्गारवल्लरी" ॥ ४८ ॥</c>

<v>रोही रोहितकः प्लीहशत्रुर्दाडिमपुष्पकः ।
गायत्री बालतनयः स्वदिरो दन्तधावनः ॥ ४९ ॥</v>
<c>रोही रोहितकः प्लीहशत्रुः दाडि-
मपुष्पकः चत्वारि रक्तरोहिडा इति ख्यातस्य । गायत्री "वह्निगायत्रिणा
तथा" इति वैद्यकादिन्नन्तोऽपि । बालतनयः स्वदिरः दन्तधावनः चत्वारि खदि-
रस्य । "गायत्री स्त्रियाम्" । "गायत्री खदिरे स्त्री स्याद्" इति रभसः । वाल-
पत्रश्चेति प्राचां पाठः । यदाह । "खदिरो रक्तसारश्व गायत्री दन्तधावनः । कण्टकी
वालपत्रश्च जिक्षशल्यः क्षतिः क्षयः" इति त्रिकाण्डशेषेऽप्येवमेव पाठः ॥ ४९ ॥</c>

<v>अरिमेदो विट्खदिरे कदरः स्वदिरे सिते ।
सोमवल्कोऽप्यथ व्याघ्रपुच्छगन्धर्वहस्तकौ ॥ ५० ॥</v>
<c>अरिभेदः विट्खदिरः । द्वे दुर्गेधिस्वदिरस्य । विट्गन्धिः खदिरो विट्खादिरः ।
सिते शुक्लसारे स्वदिरे कदरः सोमवल्कः इति द्वयम् । व्याघ्रपुच्छः गन्धर्व-
हस्तकः ॥ ५० ॥</c>

<v>एरण्ड उरुवूकश्च रुचकश्चित्रकश्च सः ।
चञ्चुः पञ्चाङ्गुलो मण्डवर्धमानव्यडम्बकाः ॥ ५१ ॥</v>
<c>एरण्डः उरुवूकः "ऊरुवुकः रूवूकः रूवुकः" रुचकः चित्रकः
चञ्चुः पञ्चाङ्गुलः मण्डः वर्धमानः व्यडम्बकः "व्यडम्बनोऽपि" एकादश एर-
ण्डस्य । मण्डयतीति मण्डः कश्चिदमण्ड इति पदमाह । आमण्ड इत्यपि । "गन्धर्व-
हस्तको मण्ड आमण्डो व्याघ्रपुच्छकः" इति तारपालः" ॥ ५१ ॥</c>सटीकामरकोशस्य [वनौषधिवर्ग: 
<v>अल्पा शमी शमीरः स्याच्छमी सक्तुफला शिवा ।
पिण्डीतको मरुबकः श्वसनः करहाटकः ॥ ५२ ॥</v>
<c>याऽल्पा स्वल्पाकारा शमी स शमीर इत्येकम् । "कुटीशमीशुण्डाभ्योरः" इति सूत्रेण
अस्पार्थे शमीब्दात् रप्रत्ययः । शमी सक्तुफला "सक्तुफली" शिवा त्रयं 
शम्याः । पिण्डीतकः मरुबकः श्वसनः करहाटकः ॥ ५२ ॥</c>

<v>शल्यश्च मदने शक्रपादपः पारिभद्रकः ।
भद्रदारु द्रुकिलिमं पीतदारु च दारु च ॥ ५३ ॥</v>
<c>शल्यः मदनः
षट्कं गोळा इति ख्यातस्य  शक्रपादपः पारिभद्रकः । "पारिभद्रस्तु निम्बद्रो
मन्दारे देवदारुणि" । भद्रदारु 	द्रुकिलिमं पीतदारु दारु ॥ ५३ ॥</c>

<v>पूतिकाष्ठं च सप्त स्युर्देवदारुण्यथ द्वयोः ।
पाटलिः पाटला मोघा काचस्थाली फलेरुहा ॥ ५४ ॥</v>
<c>पूतिकाष्ठं एतानि सप्त देवदारुणि । पाटलिः "पाटली" पाटला मोघा "अमोघा" ।
"अलिप्रिया विशालाग्राऽप्यमोघा पाटलिर्द्वयोः" इति वाचस्पतिः । काच-
स्थाली । काला स्थाली फलेरुहेत्यपि पाठस्तत्र काला स्थाली इति पदद्व-
यम् । "काला तु कृष्णवृन्तख्या मञ्जिष्ठा नीलिकासु च" इति मेदिनी । "स्थाली
स्यात्पाटलोखयोः" इति मेदिनीविश्वप्रकाशौ । फलेरुहा ॥ ५४ ॥</c>

<v>कृष्णवन्ता कुबेराक्षी श्यामा तु महिलाह्वया ।
लता गोवन्दिनी गुन्द्रा प्रियङ्गुः फलिनी फली ॥ ५५ ॥</v>
<c>कृष्णवृन्ता कुबेराक्षी सप्त पाटलायाः "पाडळी इति ख्यातायाः" । तत्र पाटलिर्द्वयोः ।
श्यामा महिलह्वया लता गोवन्दिनी गुन्द्रा प्रियङ्गुः फलिनी फली ॥ ५५ ॥

<v>विष्वक्सेना गन्धफली कारम्भा प्रियकश्च सा ।
मण्डूकपर्णपत्रोर्णनटकट्वङ्गटुण्टुकाः ॥ ५६ ॥</v>
<c>विष्वक्सेना गन्धफली कारम्भा प्रियकः द्वादश प्रियङ्गुवृक्षे "वाघांटी इति
ख्याते" । महिलायाः स्त्रियाः आह्वय इव आह्वयो यस्याः सा । महिलायाः
समग्रनामभिरधीयत इत्यर्थः । तत्र प्रियकः पुंसि । शेषं स्त्रीयाम् । मण्डूकपर्णः
पत्रोर्णः नटः कट्वङ्गः टुण्टुकः ॥ ५६ ॥</c>द्वितीयं काण्डम्. 
<v>स्योनाकशुकनासर्क्षदीर्घवृन्तकुंटनटाः
शोणकश्चारलौ तिष्यफला त्वामलकी त्रिषु ॥ ५७ ॥</v>
<c>स्योनाकः "श्योनाकः शोणाकः"
शुकनासः ऋक्षः दीर्घवृन्तः कुटंनटः शोणकः "शोनकः" अरलु: "अरटुः" 
द्वादश दण्डिका "दिंडा" इति ख्यातस्य । क्वचिदयं टेंटू इति ख्यातः ।
तिष्यफला आमलकी ॥ ५७ ॥</c>

<v>अमृता च वयस्था च त्रिलिङ्गस्तु विभीतकः ।
नाक्षस्तुषः कर्षफलो भूतावासः कलिद्रुमः ॥ ५८ ॥</v>
<c>अमृता वयस्था चत्वारि आमलक्याः ।
त्रिष्वित्युक्तेः आमलकः आमलकम् । विभीतकः अक्षः तुषः कर्षफलः भूता-
वासः कलिद्रुमः षट्कं धाटिंग इति ख्यातस्य । क्वचिदयं बेहडा इति ख्यातः ।
त्रिलिङ्गत्वाद्विभीतकी विभीतकमिति च ॥ ५८ ॥</c>

<v>अभया त्वव्यथा पथ्या कायस्था पूतनाऽमृता ।
हरीतकी हैमवती चेतकी श्रेयसी शिवा ॥ ५९ ॥</v>
<c>अभया अव्यथा पथ्या
कायस्था "अत्र वयस्थेत्यपि पाठः" पूतना । यस्याः सेवनेनाभन्तरस्थमल-
नाशे मनुष्यः पूतो भवति । अमृता हरीतकी हैमवती चेतकी श्रेयसी शिवा
एकादश हिरडा इति ख्यातायां हरीतक्याम् ॥ ५९ ॥</c>

<v>पीतद्रुः सरलः पूतिकाष्ठं चाथ द्रुमोत्पलः ।
कर्णिकारः परिव्याधो लकुचो लिकुचो डहुः ॥ ६० ॥</v>
<c>पीतद्रुः सरलः पूति-
काष्ठं त्रयं सरलस्य "देवदार इति ख्यातस्य" । द्रुमोत्पलः कर्णिकारः परि-
व्याधः त्रयं कर्णिकारस्य "पांगारा इति च ख्यातस्य" । लकुचः लिकुचः
डहुः "डहू" त्रयं ओंट इति ख्यातस्य । "क्षुद्रपनसस्येत्यपि मतम्" ॥ ६० ॥</c>

<v>पनसः कण्टकिफलो निचुलो हिज्जलोऽम्बुजः ।
काकोदुम्बरिका फल्गुर्मलयूर्जघनेफला ॥६१ ॥</v>
<c>पनसः "फलसः" कण्टकिफलः "कण्टकफलः" द्वे पनस इति प्रसिद्धस्य ।
निचुलः हिज्जल: "इज्जलः । "निचुलेज्जलहिज्जला" इति रभसः ।" अम्बुजः
त्रीणि इजर इति ख्यातस्य जलवेतसभेदस्य । "स्थलवेतसस्येत्यपि क्वचित् ।
निचूलः स्थलवेतसः" इति शब्दार्णवात् । समुद्रफलस्येत्यपि मतम् । काको-
दुम्बरिका फल्गुः मलयूः "मलपूः मलात्पापात्पुनाति । मलापूरित्यपि । मल-
धारणे बाहुलकादापूः" जघनेफला चत्वारि काळा उम्बर "बोखाडा, स्वर्वत"
इति ख्यातस्य । जघने बुध्ने फलान्यस्या जघनेफला । पूर्वोत्तरसाहचर्यात्फ-
ल्गुरपि स्त्री । मलयूरिति तालव्यान्तम् ॥ ६१ ॥</c>
सटीकामरकोशस्य [वनौषधिवर्गः
<v>अरिष्टः सर्वतोभद्रहिङ्गुनिर्यासमालकः ।
पिचुमन्दश्च निम्बेऽथ पिच्छिलाऽगुरुशिंशपा ॥ ६२ ॥</v>
<c>अरिष्टः सर्वतोभद्रः हिङ्गुनि-
र्यासः मालकः पिचुमन्दः "पिचुमर्दः" निम्बः षट्कं निम्बस्य । हिङ्गुगन्धिनिर्या-
सोऽयम् । "हिङ्गुनिर्यास इत्येष निम्बे हिङ्गुरसेऽपि च" इति मेदिनी । पिच्छिला
अगुरुशिंशपा ॥ ६२ ॥</c>

<v>कपिला भस्मगर्भा सा शिरीषस्तु कपीतनः ।
भण्डिलोऽप्यथ चाम्पेयश्चम्पको हेमपुष्पकः ॥ ६३ ॥</v>
<c>कपिला भस्मगर्भा चत्वारि शिसवा इति ख्यावस्य ।
अगुरु इति पृथक्पदं वा । तत्पुन्नपुंसकम् । "अगुरु क्लीबे शिंशपायाम्" इति
रुद्रः । "अगुरुः स्याच्छिंशपायाम्" इति विश्वप्रकाशः । शिंशपान्तं त्रयं शिसवा
इति ख्यातस्थ ।  या कपिला कृष्णवर्णपुष्पा सा भस्मगर्भेत्येकमित्यन्ये ।
काळा शिसवा इति प्रसिद्धस्य । शिरीषः कपीतनः भण्डिलः "भण्डिरः
भण्डीलः" । "भण्डीलो भण्डिरो ना" इति वाचस्पतिः । त्रयं शिरस इति ख्या-
तस्य । चाम्पेयः चम्पकः हेमपुष्पकः त्रयं कुडचांपा "सोनचांपा" इति ख्यातस्य ॥ ६३ ॥</c>

<v>एतस्य कलिका गन्धफली स्यादथ केसरे ।
बकुलो वञ्जुलोऽशोके समौ करकदाडिमौ ॥ ६४ ॥</v>
<c>एतस्य चम्पकस्य कलिका गन्धफलीत्येकम् । तथा च प्रयोगः ।
"न षट्पदो गन्धफलीमजिघ्रत्" इति । केसरः "तालव्यमध्योऽपि" बकुलः द्वे 
ओंवळ "बकूळ" इति ख्यातस्य । वञ्जुलः अशोकः द्वे अशोकस्य । करकः
दाडिमः "दाडिम्बः दालिमः डालिमः" । "दाडिंमसारपिण्डीरस्वाद्वम्लशुकव-
ल्लभा" इति रभसः । त्रिकाण्डशेषोऽप्येवम् । द्वे दाडिमस्य दाळिंब इति ख्यातस्व ॥ ६४ ॥</c>

<v>चाम्पेयः केसरो नागकेसरः काञ्चनाह्वयः ।
जया जयन्ती तर्कारी नादेयी वैजयन्तिका ॥ ६५ ॥</v>
<c>चाम्पेयः केशरः नागकेशरः । "स्वर्णेभसर्पाख्यो नागकेशरः षट्प-
दप्रियः" इति रभसः । काञ्चनाह्वयः चत्वारि नागचांपा इति ख्यातस्य ।
काञ्चनाह्वयः स्वर्णपर्यायनामक इत्यर्थः । जया जयन्ती तर्कारी नादेयी वैजयं-
न्तिका पञ्च टाहाकळ "थोर ऐराण" इति ख्यातायाः ॥ ६५ ॥</c><v>श्रीपर्णमग्निमन्थः स्यात्कणिका गणिकारिका ।
जयोऽथ कुटजः शक्रो वत्सको गिरिमल्लिका ॥ ६६ ॥</v>
<c>श्रीपर्णे अग्निमन्थः कणिका गणिकारिका जयः पञ्च नरवेल इति ख्यातस्य । दशा-
प्येकस्व पर्याया इत्येके । कुटनः शक्रः वत्सकः गिरिमल्लिका चत्वारि
कुडा इति प्रसिद्धस्य ॥ ६६ ॥</c>

<v>एतस्यैव कलिङ्गेन्द्रयवभद्रयवं फले ।
कृष्णपाकफलाविग्नसुषेणाः करमर्दके ॥ ६७ ॥</v>
<c>एतस्यैव कुटजस्य फले कलिङ्गं इन्द्रयवं भद्र-
यवमिति त्रीणि । "कलिङ्गः इन्द्रयवः । "कलिङ्गेंन्द्रयवः पुमान्" इत्यमरमाला ।
कलिङ्गा । तत्रैव शस्त्रीकाण्डे पाठात् । कृष्णपाकफलः अविग्न "आविग्न"
सुषेणः करमर्दकः चत्वारि करमर्दकस्य "करवन्द" इति ख्यातस्य । कृष्ण-
पाकं फलमस्य कृष्णपाकफलः ॥ ६७ ॥</c>

<v>कालस्कन्धस्तमालः स्यात्तापिच्छोऽप्यथ सिन्दुके ।
सिन्दुवारेन्द्रसुरसौ निर्गुण्डीन्द्राणिकत्यपि ॥ ६८ ॥</v>
<c>कालस्कन्धः तमालः तापिच्छः
"तापिञ्जः" त्रयं तमालस्य । सिन्दुकः "सिन्धुकः" सिन्दुवारः इन्द्रसुरसः
"इन्द्रसुरिसः" निर्गुण्डी "निर्गुण्ठी" इन्द्राणिका पञ्च सिन्धुवारस्य सिन्धुआरी,
निगडी, निर्गुडी इति ख्यातस्य ॥ ३८ ॥</c>

<v>वेणी गरा गरी देवताडो जीमूत इत्यपि ।
श्रीहस्तिनी तु भूरुण्डी तृणशून्यं तु मल्लिका ॥ ६९ ॥</v>
<c>वेणी गरा गरी स्वरेत्यपि अगरी-
त्यपि । "देवताडे स्वरा तीक्ष्णे त्रिषु स्याद्गर्दभे पुमान्" इति रभसः ।
स्वरागरीति समस्तमपि । मूषिकाविषघ्नत्वाद्गरमागिरतीति गरागरीत्येकं
पदमपि । तदुक्तम् । "जीमूतको देवताडो वृत्रकेशो गरागरी" इति ।
देवताडः जीमूतः पञ्च देवतालस्य देवताली "देवडङ्गरी" इति ख्यातस्य ।
श्रीहस्तिनी भूरुण्डी द्वे हस्तिकर्णाभपत्रस्य शाकभेदस्व सिरिहस्तिनी "थोर
कुरडू" इति ख्यातस्य । तृणशून्यं तृणशूने गुल्मे साधु । "तत्र
साधुः" इति यत् । "मल्लिको हंसभेदे स्यात्तृणशून्येऽपि मल्लिका" इति रुद्रः ।"
मल्लिका ॥ ६९ ॥</c>सटीकामरकोशस्य [वनौषधिवर्गः
<v>भूपदी शीतभीरुश्च सैवास्फोटा वनोद्भवा ।
शेफालिका तु सुवहा निर्गुण्डी नीलिका च सा ॥ ७ ॥</v>
<c>भूपदी शीतभीरु "शतभीरुः । "मल्लिका" शतभी-
रुश्च गवाक्षी भद्रमल्लिका । शीतभीरुर्मदायन्ती भूपदी तृणशून्यकम्" इति 
वाचस्पतिः । चत्वारि मल्लिकायाः "मोगरी इति ख्यातायाः । सैव म-
ल्लिका वनोद्भवा आस्फोटेत्युच्यते । एकं रानमोगरी इति ख्यातस्य ।
आस्फोतेत्यपि । "आस्फोता गिरिकण्या च वनमल्लयां च योषिती" इति
मेदिनी । शेफालिका "शीफालिका" सुवहा निर्गुण्डी नीलिका चत्वारि
कृष्णपुष्पायाः निर्गुण्ड्याः "राननिर्गुण्डी इति ख्यातायाः । "इयं श्वेतपुप्पा" ॥ ७ ॥</c>

<v>सिताऽसौ श्वेतसुरसा भूतवेश्यथ मागधी ।
गणिका यूथिकाऽम्बष्ठा सा पीता हेमपुष्पिका ॥ ७ ॥</v>
<c>असौ निर्गुण्डी सिता श्वेतमुरसा भूतवेशी इति चोच्यते । "इयं कातरी
निर्गुंडी इति ख्याता" । मागधी गणिका यूथिका अम्बष्ठा चत्वारि यूथिकायाः
जुई इति ख्यातायाः । सा यूथिका पीता पीतपुष्पा चेत् हेमपुष्पिका स्यात्
एकम् ॥ ७१ ॥</c>

<v>अतिमुक्तः पुण्ड्रकः स्याद्वासन्ती माधवी लता ।
सुमना मालती जातिः सप्तला नवमालिका ॥ ७२ ॥</v>
<c>अतिमुक्तः पुण्ड्रकः । वासन्ती वसन्ते पुष्प्यति कालादित्यण् ।
एवं माधवीत्यपि ज्ञेयम् । माधवी लता पञ्च कुन्दभेदस्य क्रुसरी इति "कस्तुर-
मोगरा, मधुमाधवी इति च ख्यातस्य" । अतिमुक्तादिद्वयं मल्लिकाभेदस्ये-
त्येके । "माधवीलतेत्येकं पदमपि । सुमनाः मालती जातिः "जाती" ।
"जाती फले च मालत्याम्" इति मेदिनी । त्रीणि जातेः जाई "चमेली" मोठी
श्वेतजाई, पीतवर्ण जाई" इति ख्यातायाः । तत्र सुमनाः सान्तः । टाबन्तो-
ऽपि । सुमनायाश्च पत्रेणेति सुश्रुते दर्शनात् । सप्तला नवमालिका "नवम-
ल्लिका" द्वे नेवाळी "थोर मोगरा, बटमोगरा बेलमोगरा" इति ख्यातायाः ॥ ७२ ॥</c>

द्वितीयं काण्डम्.
<v>माध्यं कुन्दं रक्तकस्तु बन्धूको बन्धुजीवकः ।
सहा कुमारी तरणिरम्लानस्तु महासहा ॥ ७३ ॥</v>
<c>माध्यं कुंदं" "कुंदः । कुन्दो माध्येऽस्त्री मुकुन्दभ्रमिनिध्यन्तरेषु च"
इति मेदिनी । द्वे कुन्दस्य । रक्तकः बन्धुकः "बन्धुक" बन्धुजीवकः त्रीणि
बंधुकस्य "दुपारी इति ख्यातस्य" । सहा कुमारी तरणिः । "द्युमणौ
तरणिः पुंसि कुमारी नौकयोः स्त्रियाम्" इति रत्नः । त्रीणि कुमारी इति
"कांटेशेंवती, लघुरानशेंवती, शेंवतीगुलाब" इति ख्यातायाः कुमार्याः ।
अम्लानः महासहा द्वे आबोली इति ख्यातायाः ।  "तत्राम्लान इत्येकं कुर-
ण्टकमात्रस्य । कांटेशेंवती, थोर रानशेंवती, इत्याख्याताया इति केचित ॥ ३ ॥</c>

<v>तत्र शोणे कुरवकस्तत्र पीते कुरण्टकः ।
नीली झिण्टी द्वयोर्बाणा दासी चार्तगलश्च सा ॥ ७४ ॥</v>
<c>तत्राम्लाने शोणे रक्ते कुरवक इत्येकम् । "कुरुवक इत्यपि" ।
तत्राम्लाने पीतपर्णे कुरण्टक इत्येकम् । "कुरण्डक इत्यपि" । नीली नीलवर्णा
या झिण्टी तत्र बाणा दासी आर्तगलः "अन्तर्गलः"  इति त्रयम् । द्वयोरित्यु-
क्तेर्बाण इत्यपि । "नीला झिण्टी नीलझिण्टी चेत्यपि पाठः" ॥ ७४ ॥</c>

<v>सैरेयकस्तु झिण्टी स्यात्तस्मिन्कुरबकोऽरुणे ।
पीता कुरण्टको झिण्टी तस्मिन्सहचरी द्वयोः ॥ ७५ ॥</v>
<c>सैरेयकः "सैरीयकः" । "सैरीयकः सहचरः सैरेयश्च सहाचरः । पीतो रक्तोऽथ
नीलश्च कुसुमैस्तं विभावयेत् । पीतः कुरण्टको ज्ञेयो रक्तः कुरबकः स्मृतः ।
नील आर्तगलो दासी बाण औदनपाक्यपि" इत्युक्तम् । झिण्टी द्वयं झिण्टीमा-
त्रस्व कोराण्टी इति ख्यातस्य । तस्मिन्सैरेयकेऽरुणे रक्तवर्णे कुरबक इत्ये-
कम् । या पीतपुष्पा झिण्टी सा कुरण्टक इत्युच्यते । तस्मिन्कुरण्टके सहचरी-
त्यपि । द्वयोरित्युक्तेः । सहचर इत्यपि ॥ ७५ ॥</c>

<v>ओण्ड्रपुष्पं जपापुष्पं वजपुष्पं तिलस्य यत् ।
प्रतिहासशतप्रासचंडातहयमारकाः ॥ ७६ ॥</v>
<c>ओंड्रपुष्पं जपापुष्पं द्वे जास्वन्द
इति ख्याते । जवेत्पपि । "जवायां तु जपा स्तियाम्" इति धर्मदासः । "औण्ड-
पुष्पेऽपि वृक्षेऽपि जवाशब्दः प्रकीर्तितः इति त्रिकाण्डशेषात् । ओण्ड्रपुष्पस्य
वृक्षस्यापि च जयेत्यभिधानम् । ओण्ड्रपुष्पं जवापुष्पं वज्रपुष्पमिति पाठान्तरम् ।
यत्तिलस्य पुष्पं तद्वज्रपुष्पसंज्ञकं एकम् । प्रतिहासः "प्रतीहासः" शतप्रासः
चण्डातः हयमारकः ॥ ७६ ॥</c>सटीकामरकोशस्य [वनौषषिवर्मः 
<v>करवीरे करीरे तु ककरग्रंथिलावुभौ ।
उन्मत्तः कितवो धूर्तो धत्तूरः कनकाह्वयः ॥ ७७ ॥</v>
<c>करवीरः पञ्चकं करवीरस्य कण्हेर इति ख्यातस्य ।
करीरः ऋकरः ग्रन्थिलः त्रीणि करीरस्य कारपी "नेवती" इति ख्यातस्य ।
उन्मत्तः कितवः धूर्तः धत्तूरः । "धुस्तूरः धुस्तुरः धुस्तूरः धुतूरः । धुस्तूरस्तु 
पुण्डरीशो धुस्तुरः कनकाह्वयः" इति शब्दार्णवः । "उन्मत्त उन्मादवति धुतूरमुचु-
कन्दयोः" इति विश्वप्रकाशः । "मदनः स्मरवसन्तद्रुभिद्धूस्तूरसिह्वकः" इति मे-
दिनी । कनकाह्वयः ॥ ७७ ॥</c>

<v>मातुलो मदनश्चास्य फले मातुलपुत्रकः ।
फलपूरो बीजपूरो रुचको मातुलुङ्गके ॥ ७८ ॥</v>
<c>मातुलः मदनः सप्तकं धत्तूरस्य धोतरा इति ख्यातस्य ।
कनकह्वयः स्वर्णपर्यायनामकः ।
अस्य धत्तूरस्य फले मातुलपुत्रक इत्येकम् ।
फलपूरः बीजपूरः रुचकः मातुलुङ्गकः चत्वारि मातुलिङ्गस्य महाळुंग इति
ख्यातस्य ॥ ७८ ॥</c>

<v>समीरणो मरुबकः प्रस्थपुष्पः फणिज्जकः ।
जम्बीरोऽप्यथ पर्णासे कठिञ्जरकुठेरकौ ॥ ७९ ॥</v>
<c>समीरणः मरुवकः प्रस्थपुष्पः फणिज्जका जम्बीरः
"जम्भीरः" पञ्च देशान्तरे जंबीर इति ख्यातस्य । स्वल्पपर्णस्य पर्णासभे-
दस्य श्वेतमरवा इति च ख्यातस्य । पर्णासः कठिञ्जरः कुठेरकः त्रीणि
पर्णासस्प । आजवलेति बावरी इति च ख्यातस्य ॥ ७९ ॥</c>

<v>सितेऽर्जकोऽत्र पाठी तु चित्रको वह्निसंज्ञकः ।
अर्काह्ववसुकाऽऽस्फोटगणरूपविकीरणाः ॥ ८० ॥</v>
<c>अत्र पर्णासे सिते काण्डपुष्पाभ्यां श्वेते अर्जक इत्येकम् । पाठी चित्रकः वह्निसंज्ञकः ।
त्रयं चित्रकस्य चिता इति ख्यातस्य । तत्र पाठी इन्नन्तः । वह्निसंज्ञको
वह्निपर्यायनामकः । अर्काह्वः वमुकः "वसूकः" आस्फोटः "आस्फोतः" ।
"आस्फोतस्तु पुमानर्के पर्णे स्यात्कोविदारकः" इति मेदिनी । ग-
णरूपः गणाः बहूनि रूपाणि यस्य । नानात्वात् । विकीरणः "विकि-
रणः" ॥ ८० ॥</c>

<v>मन्दारश्चार्कपर्णोऽत्र शुक्लेऽलर्कप्रतापसौ ।
शिवमल्ली पाशुपत एकाष्ठीलो बुको वसुः ॥ ८१ ॥</v>
<c>मन्दारः अर्कपर्णः सप्तकं अर्कस्य रुई इति ख्यातस्य ।
अर्काह्वयः सूर्यपर्यायनामकः । अत्रार्के शुक्ले अलर्कः प्रतापसः इति । द्वे
शिवमल्ली पाशुपतः एकाष्ठीलः बुकः "बकः" । "बकस्तु बकपुष्पे स्यात्कट्वे
श्रीदे च रक्षसि" इति विश्वप्रकाशः । वसुः पञ्च बुकस्य "रुईमन्दार 
इति ख्यातस्य थोर बकुळी इति ख्यातस्येत्यपि मतम् ॥ ८१ ॥</c>वितीयं काण्डम्. 
<v>वन्दा वृक्षादनी वृक्षरुहा जीवन्तिकेत्यपि ।
वत्सादनी छिन्नरुहा गुडूची तन्त्रिकाऽमृता ॥ ८२ ॥</v>
वन्दा वृक्षादनी वृक्षरुहा जीवन्तिका चत्वारि वृक्षोपरि जातलताविशेषस्य वेदर्ल
"वेटागुळी, बांधें" इति ख्यातस्य । बाण्डगुळ इत्यपि लौकिकभाषा-
याम् । वत्सादनी छिन्नरुहा गुडूची "गुडुची" तन्त्रिका अमृता ॥ ८२ ॥</c>

<v>जीवन्तिका सोमवल्ली विशल्या मधुपर्ण्यपि ।
मूर्वा देवी मधुरसा मोरटा तेजनी स्त्रवा ॥ ८३ ॥</v>
<c>जीवन्तिका सोमवल्ली विशल्या मधुपर्णी नव गुडूच्याः "गुळवेल"
इति ख्यातायाः । मूर्वा "मूर्वी" देवी मधुरसा मोरटा तेजनी स्त्रवा
"स्त्रुवा" ॥ ८३ ॥</c>

<v>मधूलिका मधुश्रेणी गोकर्णी पीलुपण् र्य पि ।
पाठाऽम्बष्ठा विद्धकर्णी स्थापनी श्रेयसी रसा ॥ ८४ ॥</v>
<c>मधूलिका मधुश्रेणी गोकर्णी पीलुपीर्णी दश मूर्वायाः
मूर इति ख्यातायाः । इयं धनुर्गुणोपयोगिनी । इयं मोरवेल इति प्रसिद्धे-
त्येके । पाठा अम्बष्ठा विद्धकर्णी "अविद्धकर्ण्यपि" स्थापनी श्रेयसी रसा ॥ ४ ॥</c>

<v>एकाष्ठीला पापचेली प्राचीना वनतिक्तिका ।
कटुः कटम्भराऽशोकरोहिणी कटुरोहिणी ॥ ८५ ॥</v>
<c>एकाष्ठीला पापचेली प्राचीना वनतिक्तिका दश पाठायाः पाडळी
"पाहाडमूळ" इति ख्यातायाः । कटुः कटंभरा "कटम्बरा" अशोकरो-
हिणी व्यस्तमपीदं नाम । "अशोका कटुरोहिण्यामशोको वञ्जुलद्रुमः" इति
रभसः । "रोहिणी कटुरोहिण्याम्" इति रुद्रः । कटुरोहिणी ॥ ८५ ॥</c>

<v>मत्स्यपित्ता कृष्णभेदी चक्राङ्गी शकुलादनी ।
आत्मगुप्ताऽजहाऽव्यण्डा कण्डुरा प्रावृषायणी ॥ ८६ ॥</v>
<c>मत्स्यपित्ता कृष्णभेदी "कृष्णभेदा" "कृष्णभेदा चण्डरुहा" इति निघण्टुः । चक्राङ्गी शकु-
लादनीअष्टौ केदारकुटकी इति ख्यातायाः । आत्मगुप्ता अजहा "जहा" अव्यण्डा
कण्डुरा "कण्डूरा" । "कपिकच्छूश्च कण्डुरा" इतीन्दुः । प्रावृषायणी ॥ ८६ ॥</c>सटीकामरकोशस्य [वनौषधिव
<v>ऋष्यप्रोक्ता शूकशिम्बिः कपिकच्छुश्व मर्कटी ।
चित्रोपचित्रा न्यग्रोधी द्रवन्ती शम्बरी वृषा ॥ ८७ ॥</v>
<c>ऋष्यप्रोक्ता शूकशिंबिः । शश्वच्छशांकशिशिराणि च शूकशिम्बिरित्यूष्मविवे-
काद्द्वितालव्या । शूकशिम्बापि । "मर्कटी शूकशम्बा च" इति वाचस्पतिः ।
कपिकच्छुः "कपिकच्छूः" मर्कटी नव कुवली "कुहिरी" इति ख्यातायाम् ।
मर्कटतुल्यलोमयुक्तत्वान्मर्कटी । यत्स्पर्शेन कण्डूरुत्पद्यतेऽतः कण्डूरा । चित्रा
उपचित्रा न्यग्रोधी द्रवन्ती शम्बरी वृषा ॥ ८७ ॥</c>

<v>प्रत्यक्श्रेणी सुतश्रेणी रण्डा मूषिकपर्ण्यपि ।
अपामार्गः शैखरिको धामार्गवमयूरकौ ॥ ८८ ॥</v>
<c>प्रत्यक्श्रेणी मुतश्रेणी रण्डा
"चण्डा" । "प्रत्यक्श्रेणी वृषा चण्डा पुत्रश्रेण्यास्वुपर्णिका" इति निघण्टुः । मूषि-
कपर्णी दश मूषिकपर्ण्याः उंदीरकानी इति ख्यातायाः । अपामार्गः शैखरिकः
धामार्गवः "अधामार्गवः" । "अधामार्गवोऽपामार्गः कोशातकी च" इति
व्द्यर्थे । मयूरकः ॥ ८८ ॥</c>

<v>प्रत्यक्पर्णी केशपर्णी किणिही खरमञ्जरी ।
हञ्जिका ब्राह्मणी पद्मा भार्गी ब्राह्मणयष्टिका ।८९ ॥</v>
<c>प्रत्यक्पर्णी केशपर्णी "कीशपर्णी" । कपिलोम-
तुल्यानि लोमशानि पर्णान्यस्याः । किणिही स्वरमञ्जरी अष्टकं अपा-
मार्गस्य आघाडा इति ख्यातस्य । हञ्जिका "फञ्जिका" ब्राह्मणी पद्मा
भार्गी ब्राह्मणयष्टिका ॥ ८९ ॥</c>

<v>अङ्गारवल्ली बालेयशाकबर्बरवर्धकाः ।
मञ्जिष्ठा विकसा जिङ्गी समङ्गा कालमेषिका ॥ ९० ॥</v>
<c>अङ्गारवल्ली बालेयशाकः बर्बरः वर्धकः नवकं 
भार्ग्याः भारंग इति ख्यातायाः । मञ्जिष्ठा विकसा "विकषा" जिङ्गी समङ्गा
कालमेषिका "कालमेशिका" ॥ ९० ॥</c>

<v>मण्डूकपर्णी मण्डीरी भण्डी योजनवल्ल्यपि ।
यासो यवासो दुःस्पर्शो धन्वयासः कुनाशकः ॥ ९१ ॥</v>
<c>मण्डूकपर्णी भण्डीरी "मण्डिरी" ।
"रक्ता मण्डिरिका च" इतीन्दुः" भण्डी योजनवल्ली नवकं मञ्जिष्ठायाः । योजन- 
पर्ण्यपीति पाठः । यासः यवासः दुःस्पर्शः धन्वयासः "धनुर्यासः" कुना-
शकः ॥ ९१ ॥</c>बितीय काण्डम्, १०
<v>रोदनी कच्छुराऽनन्ता समुद्रान्ता दुरालभा ।
पृश्निपर्णी पृथक्पर्णी चित्रपर्ण्यङ्धिवल्लिका ॥ ९२ ॥</v>
<c>रोदनी "चोदनी" कच्छुरा अनन्ता समुद्रान्ता दुरालभा दशकं
धन्वयासस्य धमासा इति ख्यातस्य । पृश्निपर्णी पृथक्पर्णी चित्रपर्णी अङ्घ्र-
वल्लिका "अङ्घ्रिपर्णिकेति पाठः" ॥ ९२ ॥</c>

<v>क्रोष्टुविन्ना सिंहपुच्छी कलशी धावनी गुहा ।
निदिग्धिका स्पृशी व्याघ्री बृहती कण्टकारिका ॥ ९३ ॥</v>
<c>क्रोष्टुविन्ना सिंहपुच्छी कलशी
"कलशिः" धावनी "धारनिः" गुहा नवकं सिंहपुच्छ्याः डवला "पिठ-
बण" इति ख्यातायाः । निदिग्धिका स्पृशी व्याघ्री बृहती कण्टकारिका ॥ ९३ ॥</c>

<v>प्रचोदनी कुली क्षुद्रा दुःस्पर्शा राष्ट्रिकेत्यपि ।
नीली काला क्लीतकिका ग्रामीणा मधुपर्णिका ॥ ९४ ॥</v>
<c>प्रचोदनी कुली क्षुद्रा दुःस्पर्शा राष्ट्रिका दशकं कण्टकारिकायाः
रिङ्गणी इति ख्यातायाः । नीली काला क्लीतकिका ग्रामीणा मधुपर्णिका ॥ १४ ॥</c>

<v>रञ्जनी श्रीफली तुत्था द्रोणी दोला च नीलिनी ।
अवल्गुजः सोमराजी सुवल्लिः सोमवल्लिका ॥ ९५ ॥</v>
<c>रञ्जनी श्रीफली तुत्था द्रोणी "तूणी" । "तूणीनील्यां निषङ्गे ना"
इति मेदिनी । "तूणी तु नील्यां तूणा निषङ्गके इति विश्वप्रकाशः । दोला
"मेला" । "तुत्था श्रीफलिका मेला सारवाही च रञ्जनी" इति निघण्टुः नीलि-
नी एकादश नील्याः । इयं वस्त्रादिरञ्जमकारिणी कृष्णवर्णा । अवल्गुजः सोम-
राजी सुरल्लिः सोमवल्लिका ॥ ९५ ॥</c>

<v>कालमेषी कृष्णफला बाकुची पूतिफल्यपि ।
कृष्णोपकुल्या वैदेही मागधी चपला कणा ॥ ९६ ॥</v>
<c>कालमेषी "कालमेशी" कृष्णफला
बाकुची "वागुजी" पूतिफली अष्टकं पाकुञ्ची, बावंची इति ख्यातायाः ।
सोमराजीशब्दः ङीषन्त इन्नन्तश्च । कृष्णा उपकुल्या वैदेही मागधी
चपला कणा ॥ ९६ ॥</c>

<v>उषणा पिप्पली शौण्डी कोलाऽथ करिपिप्पली ।
कपिवल्ली कोलवल्ली श्रेयसी वशिरः पुमान् ॥ ९७ ॥</v>
<c>उषणा "ऊषणा" पिप्पली "पिप्पलिः" शौण्डी
कोला दशकं पिप्पल्या: । करिपिप्पली कपिवल्ली कोलपल्ली श्रेयसी
वशिरः । "देन्त्यमध्योऽपि" पञ्च गजपिप्पल्याः ॥ ९७ ॥</c>सटीकामरकोशस्य [वनौषधिवर्गः
<v>चव्यं तु चविका काकचिञ्चीगुञ्जे तु कृष्णला ।
पलंकषा त्विक्षुगन्धा श्वदंष्ट्रा स्वादुकण्टकः ॥ ९८ ॥</v>
<c>चव्यं “चव्या । कोला च चविका" इति हेमचन्द्रः । चविका "चविक इति पुंलिंङ्गोऽपि" ।
द्वे चव्यस्य चवक इति ख्यातस्य । केचित् चव्यादिद्वयं पूर्वान्वयीत्याहुः ।
अत्र पक्षे तुस्थाने चः पाठ्यः । काकचिञ्ची "काकचिञ्चिः" । काकचिञ्चा ।
"गुञ्जा तु काकचिञ्चायां पटहे च कलध्वनौ" इति मेदिनी । गुञ्जा कृष्णला
त्रीणि गुञ्जायाः । पलंकषा इक्षुगन्धा श्वदंष्ट्रा स्वादुकण्टकः ॥ ९८ ॥</c>

<v>गोकण्टको गोक्षुरको वनशृङ्गाट इत्यपि ।
विश्वा विषा प्रतिविषाऽतिविषोपविषाऽरुणा ॥ ९९ ॥</v>
<c>गोकण्टकः गोक्षुरकः वनशृङ्गाटः सप्तकं गोक्षुरस्य सराण्टा इति ख्यातस्य । विश्वा विषा
प्रतिविषा अतिविषा उपविषा अरुणा ॥ ९९ ॥</c>

<v>शृङ्गी महौषधं चाथ क्षीरावी दुग्धिका समे ।
शतमूली बहुसुताऽभीरुरिन्दीवरी वरी ॥ १०० ॥</v>
<c>शृङ्गी महौषधं अष्टकं अति-
विषायाः अतिविख इति ख्यातायाः । क्षीरावी दुग्धिका द्वे दुग्धी इति
ख्यातायाः । शतमूली बहुसुता अभीरुः इन्दीवरी वरी ॥ १०० ॥</c>

<v>ऋष्यप्रोक्ताऽभीरुपत्रीनारायण्यः शतावरी ।
अहेरुरथ पीतद्रुकालीयकहरिद्रवः ॥ १०१ ॥</v>
<c>ऋष्यप्रोक्ता अभीरुपत्री नारायणी शतावरी अहेरुः दशकमपि स्त्रीलिङ्गं सहस्र-
मूल्याः शतावरीति ख्यातायाः । पतिद्रुः कालीयकः "कालेयकः"
हरिद्रुः ॥ १०१ ॥</c>

<v>दार्वी पचंपचा दारुहरिद्रा पर्जनीत्यपि ।
वचोग्रगन्धा षड्ग्रन्था गोलोमी शतपर्विका ॥ १०२ ॥</v>
<c>दार्वी पचंपचा "पचंबचेत्यपि" दारुहरिद्रा पर्जनी सप्तकं
दारुहळद इति ख्यातस्य । वचा उग्रगन्धा षङ्ग्रन्था गोलोमी शतपर्विका पञ्चकं
वचायाः वेखण्ड इति ख्यातायाः ॥ १०२ ॥</c><v>शुक्ला हैमवती वैद्यमातृसिंह्यौ तु वाशिका ।
वृषोऽटरूषः सिंहास्यो वासको वाजिदन्तकः ॥ १३ ॥</v>
<c>या शुक्ला वचा सा हैमवतीत्ये-
कम् । वैद्यमाता सिंही वाशिका "दन्त्यमध्यापि" वृषः अटरूषः "अटरुषः" 
सिंहास्यः वासकः वाजिदन्तकः अष्टकं अटरूषस्य अडुळसा इति ख्यातस्य ॥ १०३ ॥</c>

<v>आस्फोटा गिरिकर्णी स्याद्विष्णुक्रान्ताऽपराजिता ।
इक्षुगन्धा तु काण्डेक्षुकोकिलाक्षेक्षुरक्षुराः ॥ १०४ ॥</v>
<c>आस्फोटा "आस्फोता" । "आस्फोता गिरिकर्ण्यो च वनमल्ल्यां
च योषिति" इति मेदिनी गिरिकर्णी विष्णुक्रान्ता अपराजिता चत्वारि विष्णु-
क्रान्तायाः । इक्षुगन्धा काण्डेक्षुः कोकिलाक्षः इक्षुरः क्षुरः पञ्च कोकिला-
क्षस्य कोळसुन्दा "तालिमखान्याचें वीं कोलिस्ता" इति ख्यातस्य ॥ १० ॥</c>

<v>शालेयः स्याच्छीतशिवश्छत्रा मधुरिका मिसिः ।
मिश्रेयाप्यथ सीहुण्डो वज्रः स्नुक् स्त्री स्नुही गुडा ॥ १०५ ॥</v>
<c>शालेयः शीतशिवः छत्रा मधुरिका मिसिः । "मिसी मिशिः मिशी" । मिशी
मिशिरिति तालव्यांत आह सोमनन्दी । मिश्रेया षट्कं मधुरिकायाः "बडि-
शेप" इति ख्यातायाः । सीहुण्डः । "वज्रद्रुमः सिहुण्डोऽथ" इति रभसात्
ह्रस्वादिरपि । शीहुण्ड इति तालव्यादिरपि । वज्रः स्नुक् स्नुही स्नुहिः
स्नुहा । "स्नुही स्नुहा स्नुग्" इत्यमरदत्तः । गुडा "गुडी" । "गुडो गोलेक्षु-
विकृती स्नुहीगुडिकयोर्गुडा" इति रुद्रः ॥ १०५ ॥</c>

<v>समन्तदुग्धाऽथो वेल्लममोघा चित्रतण्डुला ।
तण्डुलश्च कृमिघ्नश्च विडङ्गं पुंनपुंसकम् ॥ १०६ ॥</v>
<c>समन्तदुग्धा षट् वज्रद्रुमस्य
"शेरनिवडुङ्ग" इति ख्यातस्य । तत्र स्नुक् हकारान्तः स्त्री । "वजद्रुः स्नुक् स्नुही
गुडेति पाठः" । वेल्ल अमोघा "मोघापि" । "कृमिघ्नं तण्डुलं मोघा" इति
वाचस्पतिः । चित्रतण्डुला तण्डुलः तन्तुलः । तन्तुं कृमिसूत्रं लाति । कृमिघ्नः
विडङ्गं षट्कं विहङ्गस्य, वावडिंग इति ख्यातस्य ॥ १०६ ॥</c>

<v>बला वाट्यालका घण्टारवा तु शणपुष्पिका ।
मृद्वीका गोस्तनी द्राक्षा स्वाद्वी मधुरसेति च ॥ १०७ ॥</v>
<c>बला वाट्यालका
द्वे तुपकडी "चिकणा" इति ख्यातस्य । घण्टारवा शणपुष्पिका द्वे शणपु-
ष्पिकायाः । "लघुताग इति घागरी इति चेत्येके" मृद्वीका गोस्तनी
"गोस्तना" द्राक्षा स्वाद्वी मधुरसा पञ्च द्राक्षायाः ॥ १०७ ॥</c>सटीकामरकोशस्य [वनौषधिवर्गः
<v>सर्वानुभूतिः सरला त्रिपुटा त्रिवृता त्रिवृत् ।
त्रिभण्डी रोचनी श्यामापालिन्द्यौ तु सुषेणिका ॥ १०८ ॥</v>
<c>सर्वानुभूतिः सरला "सरणा" त्रिपुटा "त्रिपुटी" । "सर्वानुभूतिः सरणा त्रिपुटा रोचनी
सरा । त्रिपुटी महती श्यामा" इति वाचस्पतिः । त्रिवृता त्रिरत् त्रिभण्डी
रोचनी "रेचनी त्रिवृतादन्त्योः" इति मेदिनी । सप्त त्रिवृतायाः "तेंडू, श्वेत-
निशोत्तर इति च ख्यातायाः" । श्यामा पालिन्दी "पालिन्धी" सुषेणिका ॥ १०८ ॥</c>

<v>काला मसूरविदलाऽर्धचन्द्रा कालमेषिका ।
मधुकं क्लीतकं यष्टिमधुकं मधुयष्टिका ॥ १०९ ॥</v>
<c>काला मसूरविदला अर्धचन्द्रा कारमेषिका सप्त कृष्णवर्णायासिह
तायाः "काळा तेंडू, निशोत्तर, निगडी, तिधारें इति ख्यातायाः" मधुपि
क्लीतकं यष्टिमधुकं "यष्टीमधुकं" मधुयष्टिका चत्वारि यष्टिमधुकस्य गोडे-
कोष्ट "ज्येष्ठमध" इति ख्यातस्य ॥ १०९ ॥</c>

<v>विदारी क्षीरशुक्लेक्षुगन्धा क्रोष्ट्री तु या सिता ।
अन्या क्षीरविदारी स्यान्महाश्वेतर्क्षगन्धिका ॥ ११० ॥</v>
<c>विदारी क्षीरशुक्ला इक्षुगन्धा
क्रोष्ट्री चत्वारि शुक्लभूमिकोहोळें इति ख्यातस्य । या सिता शुक्ला विदारी-
त्यन्वयः । क्षीरविदारी महाश्वेता ऋक्षगन्धिका । ऋक्षान् गन्धयति । "गन्ध
अर्दने" । यद्वा ऋक्षस्येव गन्धो यस्याः । त्रीणि कृष्णभूमिकूष्माण्डस्य । अन्येति
सितायाः अन्या कृष्णेत्यर्थः । "क्रोष्ट्री शृगालिका कृष्णविदारी लाङ्ग-
लीषु च" इति मेदिन्यां कृष्णविदारीत्युक्तत्वात् । या सितेत्यत्रासितेति पदच्छेदे
मेदिन्यविरोधेन पूर्वे नामचतुष्कं कृष्णभूकूष्माण्डस्य । क्षी रेति त्रयं शुक्लभूकू-
ष्माण्डस्येति वा । असिताया अन्या शुक्लेत्यर्थः" ॥ ११० ॥</c>

<v>लाङ्गली शारदी तोयपिप्पली शकुलादनी ।
खरश्वा कारवी दीप्यो मयूरो लोचमस्तकः ॥ १११ ॥</v>
<c>लाङ्गली शारदी तोयपिप्पली शकुलादनी चत्वारि शाकभेदस्य "मोगुड जळपिंपळी" इति
ख्यातस्य । स्वराश्वा कारवी दीप्यः मयूरः लोचमस्तकः "लोचमर्कटः"
पञ्च मयूरशिखायाः मोरशेंडा इति ख्यातायाः । "अजमोदा इत्यपि मतम्" ॥ १११ ॥</c>सटीकामरकोशस्य [वनौषधिवर्गः
<v>तुन्डिकेरी समुद्रान्ता कार्पासी बदरेति च ।
भारद्वाजी तु सा वन्या शृङ्गी तु ऋषभो वृषः ॥ ११६ ॥</v>
<c>तुण्डिकेरी समुद्रान्ता
कार्पासी "कर्पासी" बदरा चत्वारि कार्पास्याः । सा कार्पासी वन्या वने
भवा चेदारद्वानीत्युच्यते एकम् । शृङ्गी ऋषभः वृषः त्रयं ऋषभाख्यौषधि-
विशेषस्य "बैलघांटी इति ख्यातस्य । शृङ्गीशब्द इन्नतः ॥ ११६ ॥</c>

<v>गाङ्गेरुकी नागबला झषा ह्रस्वगवेधुका ।
धामार्गवो घोषकः स्यान्महाजाली स पीतकः ॥ ११७ ॥</v>
<c>गङ्गेरुकी नागबला झषा ह्रस्वगवेधुका चत्वारि बलाविशेषस्य "ह्रस्वचिकणा"
इति च ख्यातस्य । धामार्गवः घोषकः द्वे घोषवल्लयाः "घोंसाळी,
दोडकी" इति च ख्यातायाः । सः घोषकः पीतकः पीतपुष्पश्चेत् महाजाली-
त्युच्यते एकम् । स्त्रीलिङ्गम् ॥ ११७ ॥</c>

<v>जोत्स्नी पटोलिका जाली नादेयी भूमिजम्बुका ।
स्याल्लाङ्गलिक्यग्निशिखा काकाङ्गी काकनासिका ॥ ११८ ॥</v>
<c>जोत्स्नी "ज्योत्स्ना ।" जोत्नी
पटोली ज्योत्स्ना" इति हैम: । पटोलिका जाली त्रयं पटोलिकायाः "पडवळी"
इति ख्यातायाः । नादेयी भूमिजम्बुका द्वे भूजम्ब्वाः "भुइजांभळी" इति
ख्यातायाः । "नादेयी नागरङ्गे स्थाञ्जयायां जलवेतसे । भूमिजम्ब्वां जवायां
च व्यङ्गुष्ठेऽपि च योषिती" इति मेदिनी । लाङ्गलिकी अग्निशिखा द्वे लाङ्गल्याः
वागचबका "कळलावी" इति च ख्यातायाः । काकाङ्गी काकनासिव व्दे
काकजङ्घाख्यौषधिविशेषस्य "कावळी इति ख्यातस्य" ॥ ११८ ॥</c>

<v> गोधापदी तु सुवहा मुसली तालमूलिका ।
अजशृङ्गी विषाणी स्याद्गोजिह्वादार्विके समे ॥ ११९ ॥</v>
<c>गोषा पदी सुवहा द्वे हंसपादिकायाः "रक्तलाजाळूं इति ख्यातायाः" " मुसली
तालमूलिका द्वे मुसळ्याकन्द, मुसलकन्द इति ख्यातायाः । अजशृङ्गी विषाणी
द्वे मेढशिंगी इति ख्यातायाः ओषधेः । इयं त्वजशृङ्गाकारफला बहुलीरा
सकण्टका नेत्रौषधिरिति सुभूतिराह । गोजिह्वा दार्विका "दर्विका" द्वे दवली
"पाथरी" इति ख्यातस्य क्षेत्रजन्यशाकभेदस्य ॥ ११९ ॥</c>

<v>ताम्बूलवल्ली ताम्बूली नागवल्ल्यप्यथ द्विजा ।
हरेणू रेणुका कौन्ती कपिला भस्मगन्धिनी ॥ १२० ॥</v>
<c>ताम्बूलवल्ली ताम्बूली
नागवल्ली त्रीणि नागव्ल्ल्याः "पानवेल इति ख्यातायाः" । द्विजाहरेणुः 
रेणुका कौन्ती कपिला भस्मगन्धिनी षक्ंटू रेणुकाख्यगन्धद्रव्यस्य "रेणूकबीज"
इति प्रसिद्धस्य ॥ १२० ॥</c>

द्वितीयं काण्डम्. 
<v>एलावालुकमैलेयं सुगन्धि हरिवालुकम् ।
वालुकं चाथ पालङ्क्यां मुकुन्दः कुन्दकुन्दुरू ॥ १२१ ॥</v>
<c>एलावालुकं ऐलेयंसुगन्धि हरिवालुकं वालुकं पञ्च
वालुकाख्यगन्धद्रव्यस्य । "वाळूक, कांकडी" इति ख्यातस्येत्यपि मतम् ।
पालङ्की मुकुन्दः कुन्दः कुन्दुरुः "मुकुन्दः कुन्दुः कुन्दरः" चत्वारि पालकी 
"पोईशाक वस्तुकाकारा पालख" इति च ख्यातस्य ॥ १२१ ॥</c>

<v>बालं हीबेरबर्हिष्ठोदीच्यं केशाम्बुनाम च ।
कालानुसार्यवृद्धाश्मपुष्पशीतशिवानि तु ॥ १२२ ॥</v>
<c>बालं ह्रीबेरं बर्हिष्ठं उदीच्यं केशाम्बुनाम पञ्च वाळा इति ख्यातस्य । "बालः" ।
"बालो ना कुन्तलेऽश्वस्य गजस्यापि च वालधौ । वाच्यलिङ्गोऽर्भके मूर्खे ह्रीबेरे
पुन्नपुंसकम्" इति मेदिनी । केशश्चाम्बु च तयोर्नाम यस्य तत्केशाम्बुनाम ।
यावत्केशस्याम्बुनश्च नामानि तानि सर्वाणि बालस्थापीत्यर्थः । कालानुसार्ये
वृद्धं अश्मपुष्पं शीतशिवम् ॥ १२२ ॥</c>

<v>शैलेयं तालपर्णी तु दैत्या गन्धकुटी मुरा ।
गन्धिनी गजभक्ष्या तु सुवहा सुरभी रसा ॥ १२३ ॥</v>
<c>शैलेयं पञ्च शैलैयस्य फूल "शिला-
जित" इति ख्यातस्य । तालपर्णी दैत्या गन्धकुटी मुरा गन्धिनी
पञ्च मुरायाः तालिसपत्र "मोरमांशी" इति ख्यातायाः । गजभक्ष्या
"गजभक्षा" सुवहा सुरभी "सुरभीः" । "सुरभिः सल्लकीमातृभिन्मुरागोषु
योषिती" इति मेदिनी । सुरभीरसेत्येकमपि पदम् । रसा ॥ १२३ ॥</c>

<v>महेरुणा कुन्दुरुकी सल्लकी ह्लादिनीति च ।
अग्निज्वालासुभिक्षे तु धातकी धातुपुष्पिका ॥ १२ ॥</v>
<c>महेरुणा "महेरणा" कुन्दुरुकी सल्लकी "शल्लकी सिल्लकी" । "श्वाविद्-
द्रुभेदौ शल्लक्यौ" इति तालव्यादौ रभसः । सल्लकी सिल्लकी ह्वादेति
रुद्रः । ह्वादिनी "ह्रादिनी" अष्ट सालई इति ख्यातायाः । अग्निज्वाला
"अग्रेर्ज्वालेव, रक्तपुष्पत्वात् ।" सुभिक्षा धातकी धातुपुष्पिका "धातृपु-
ष्पिका" चत्वारि धातक्याः धायफूल "धायटी" इति ख्याताया: ॥ १२४ ॥</c>


सटीकामरकोशस्य [वनौषधिवर्गः
<v>पृथ्वीका चन्द्रवालैला निष्कुटिर्बहुलाऽथ सा ।
सूक्ष्मोपकुञ्चिका तुत्था कोरङ्गी त्रिपुटा त्रुटिः ॥ १२५ ॥</v>
<c>पृथ्वीका चन्द्रवाला एला निष्कुटिः "निष्कुटी" बहुला पञ्चकं
एलायाः । सा एला सूक्ष्मा सूक्ष्मपरिमाणा चेत् उपकुञ्चिका तुत्था
कोरङ्गी त्रिपुटा त्रुटिः "त्रुटी" इति पञ्च नामानि ॥ १२५ ॥</c>

<v>व्याधिः कुष्टं पारिभाव्यं वाप्यं पाकलमुत्पलम् ।
शंखिनी चोरपुष्पी स्यात्केशिन्यथ वितुन्नकः ॥ १२६ ॥</v>
<c>व्याधिः कुष्ठं पारिभाव्यं वाप्यं "व्याप्यं. आप्यं" पाकलं उत्पलं षट्कं कडू कोष्ठ
"गोडें कोष्ठ" इति ख्यातस्य । शंखिनी चोरपुष्पी केशिनी त्रयं चोर-
वल्ल्चाः "चोर शंखाहुली, सांखवेल" इति ख्यातायाः । वितुन्नकः ॥ १२६ ॥</c>

<v>झटामलाऽज्झटा ताली शिवा तामलकीति च ।
प्रपौण्डरीकं पौंडर्यमथ तुन्नः कुबेरकः ॥ १२७ ॥</v>
<c>झटामला अज्झटा ताली शिवा तामलकी षट्कं भूम्यामलक्याः । झटामलेत्यत्र
झटेति पृथक् पदं वा । अमलेति छेदः । आह च । तामलक्यामला तालीति ।
झटा तामलकीति चेति । प्रपौण्डरीकं पौण्डर्ये "पुण्डर्ये" द्वे पौण्डर्यस्य । इदं
शालपर्णीतुल्यपत्रं ज्ञेयम् । स्थलपद्ममिति गौडाः । तुन्नः कुबेरकः ॥ १२७ ॥</c>

<v>कुणिः कच्छः कान्तलको नन्दिवृक्षोऽथ राक्षसी ।
चण्डा धनहरी क्षेमदुष्पत्रगणहासकाः ॥ १२८ ॥</v>
<c>कुणिः "तुणिः" कच्छः कान्तलकः नन्दिवृक्षः "नन्दीवृक्षः" षट्कं नन्दिवृक्षस्य
"नान्दरुखी इति ख्यातस्य" । अयमश्वत्थाकारपत्रः । राक्षसी चण्डा धनहरी
क्षेमः दुष्पत्रः गणहासकः षट्कं चोराख्यगन्धद्रव्यस्य "चोरओंवा, किरमाणी
ओंवा, गठोना, गाठीवनमूळ इति ख्यातस्य । गण इत्यप्यस्य नाम" ॥ १२८ ॥</c>

<v>व्याडायुधं व्याघ्रनखं करजं चक्रकारकम् ।
सुषिरा विद्रुमलता कपोताङ्घ्रिर्नटी नली ॥ १२९ ॥</v>
<c>व्याडायुधं "व्यालायुधं" व्याघ्रनस्वं करजं चक्रकारकं चत्वारि व्याघ्रनस्वं-
नामकगन्धद्रव्यस्य "लघुनस्वला, बाघनस्व इति ख्यातस्य ।" सुषिरा विद्रु-
मरुता कपोताङ्घ्रिः नटी नली ॥ १२९ ॥</c>द्वितीयं काण्डम्. 
<v>धमन्यञ्जनकेशी च हनुर्हट्टविलासिनी ।
शुक्तिः शंखः खुरः कोलदलं नखमथाढकी ॥ १३० ॥</v>
<c>धमनी अञ्जनकेशी सप्त नली-
नामकगन्धद्रव्यस्य पवारीति लोके प्रसिद्धस्य । इयं उत्तरपथे प्रसिदा । 
हनुः हट्टविलासिनी शुक्तिः शंसः खुरः कोलदलं नखं "नखी" सप्त नवा-
स्वयगन्धद्रव्यस्य "नखला" इति ख्यातस्य । अत्र हनुरुदन्तः स्त्री, साहचर्यात् ।
बदरीतुल्यपत्रत्वात्कोलदलम् । आढकी ॥ १३० ॥</c>

<v>काक्षी मृत्स्ना तुवरिका मृत्तालकसुराष्ट्रजे ।
कुटन्नटं दाशपुरं वानेयं परिपेलवम् ॥ १३१ ॥</v>
<c>काक्षी मृत्स्न्ना तुवरिका ।
"वार्षिका मूलिका तूवर्याढकी कुच्छुरा शटी" इति बोपालितात् तूवरिका ।
मृत्तालकं "मृतालकं" सुराष्ट्रजं षट् तुवरिकायाः तूर इति ख्यातायाः ।
कुटन्नटं दाशपुरम् । "दशपुरमिति दशपूरमिति दाशपूरमिति च" । "दशपूरं
दशपुरं प्लवनं जीविताह्वयम्" इति वाचस्पतिः ।" वानेवं परिपेलवम् ॥ १३१ ॥</c>

<v>प्लवगोपुरगोनर्दकैवर्तीमुस्तकानि च ।
ग्रन्थिपर्णं शुकं बर्हपुष्पं स्थौणेयकुक्कुरे ॥ १३२ ॥</v>
<c>प्लवं गोपुरं गोनर्दे कैवर्तीमुस्तकं "कैवर्तिमुस्तकं कैवर्तमुस्तकं" अष्टकं कैवर्ती-
मुस्तकस्य केवडी, "जलमुस्ता, क्षुद्रमोक्षा, मोथा" इति ख्यातस्य । ग्रन्थि-
पर्ण शुकम् । "भुको व्याससुते कीरे रावणस्य च मन्त्रिणि । शिरीषपादपे
पुंसि ग्रन्थिपर्णे नपुंसकम्" । बर्हपुष्पम् शुकबर्हमित्येकमपि नाम । बर्हिपुष्पं
बर्हिः पुष्पं बर्हे पुष्पं चेति पृथगपि । स्यौमेवयं कुक्कुरं पञ्च गण्ठीवन
"भटोरा" इति ख्यातस्य ॥ १३२ ॥</c>

<v>मरुन्माला तु पिशुना स्पृक्का देवी लता लघुः ।
समुद्रान्ता वधूः कोटिवर्षा लङ्कोपिकेत्यपि ॥ १३३ ॥</v>
<c>मरुन्माला पिशुना स्पृक्का "पृषोदरा-
दित्वात्सलोपे पृक्कापि" देवी लता लघुः समुद्रान्ता वधूः कोटिवर्षा लङ्को-
पिका दशकं पिण्डकेति स्व्यातायाः स्पृक्कायाः । अत्र मरुन्मालेति संघाट-
विग्रहीतम् । यदाह वाचस्पतिः । "स्पृक्का तु ब्राह्मणी देवी मरुन्माला लता
लघुः । समुद्रान्ता वधूः कोटिवर्षा लङ्कोपिका मरुत् । मुनिर्माल्यवती माला
मोहमा कुटिला लता" इति ॥ १३३ ॥</c><v>सटीकामरकोशस्य [वनौषधिवर्गः 
तपस्विनी जटामांसी जटिला लोमशा मिशी ।</v>
<c>त्वक्पत्रमुत्कटं भृङ्गं त्वचं चोचं वराङ्गकम् ॥ १३४ ॥
तपस्विनी जटामांसी जटिला लोमशा
मिशी "मिसिः मिषिः मिषी मसिः मषिः मषी मसी" पञ्च जटामांस्याः ।
जटेति पृथक्पदं वा । यदाह । मांसी कृष्णजटा हिंस्त्रा नलदा जटिला
मिसिः । जटा च पिशिनी पेशी क्रव्यादी च तपस्विनीति । त्वक्पत्रं उत्कटं
भृङ्गं त्वचं चोचं वराङ्गकं षट् त्वक्पत्रस्य "दालचिनी" तज इति ख्यातस्य ।
"त्वक्त्वचचोचशब्दाः स्युर्वल्के चर्मणि पत्रके" इति धरणिः ॥ १३४ ॥</c>

<v>कर्चूरको द्राविडकः काल्पको वेधमुख्यकः ।
ओषध्यो जातिमात्रे स्युरजातौ सर्वमौषधम् ॥ १३५ ॥</v>
<c>कर्चूरकः "कर्बूरकः" द्राविडकः द्रविडदेशे जातः । तत्र जात इत्यण् । स्वार्थेकः ।
काल्पकः वेधमुख्यकः चत्वारि कचर इति ख्यातस्य हरिद्राभस्य । कल्पे
भवः काल्पकः ओष्ठ्यमध्यः । "तालव्यमध्योऽपि ।" ओषध्य इति फल-
पाकान्तानां व्रीह्मादीनां जातावेव ओषध्यः स्युः । ओषधिशब्दप्रयोगः स्यादि
त्यर्थः । बहुत्वविवक्षायां बहुवचनं न तु नित्यम् । यदा तु ओषधेः रोगहारि-
त्वमात्रं प्रतीयते न त्वन्यत् तदा औषधशब्दप्रयोगः । "ओषधेरजातौ" इत्यण् ।
न केवलमोषधिरेवौषधशब्दवाच्या किंतु रोगहरत्वेन घृतक्षौद्रत्रिफलाकल्कादि
चौषधमिति सर्वमिति विशेषणाज्ज्ञेयम् ॥ १३५ ॥</c>

<v>शाकाख्यं पत्रपुष्पादि तण्डुलीयोऽल्पमारिषः ।
विशल्याग्निशिखानन्ता फलिनी शक्रपुष्पिका ॥ १३६ ॥</v>
<c>यत्पत्रपुष्पादि तच्छा-
कसंज्ञकं एकं भोजनसाधनस्य पुष्पादेः । आदिना मूलादिग्रहः । उक्तं च ।
"मूलपत्रकरीराग्रफलकाण्डाधिरूढकम् । त्वक् पुष्पं कवचं चैव शाकं दशविधं
स्मृतम्" इति । तत्र करीरं वंशांकुरः । काण्डमिक्षुदण्डादि । अधिरूढकं बीजां-
कुरः । कवचं छत्राकम् । शेषं स्पष्टम् । तण्डुलीयः अल्पमारिषः द्वे तान्दळी
"तांदुळजा" इति ख्यातस्य । विशल्या अग्निशिखा अनन्ता फलिनी
शक्रपुष्पिका पञ्चकमग्निशिखायाः "कळलावी इति ख्यातायाः" । शक्रो-
ऽर्जुनतरुः तत्पुष्पमिव पुष्पं अस्याः शक्रपुष्पी ॥ १३६ ॥</c>दितीयं काण्डम्,
<v>स्यादृक्षगन्धा छगलात्र्यावेगी वृद्धदारकः ।
जुङ्गो ब्राह्मी तु मत्स्याक्षी वयस्था सोमवल्लरी ॥ १३७ ॥</v>
<c>ऋक्षगन्धा "ऋष्यगन्धा" छगलांत्री "छगलांघ्री छगलाण्डी छगलेति पृथक्पदं वा ।
"छागे तु छगलश्छागी वृद्धादारकयोः स्त्रियाम्" इत्यनेकार्थकोशः । आवेगी 
वृद्धदारकः । वृद्धो दारकोऽस्मात् । वृद्धत्वं दारयति वा वृद्धदारकः । वृद्धेति
भावप्रधानम् । जुङ्ग पञ्च वृद्धदारकस्य "वरधारा, जीर्णफंजी इति
ख्यातस्य ।" ब्राह्मी मत्स्याक्षी वयस्था सोमवल्लरी "सोमवल्लरिः" चत्वारि
सोमलतायाः । "यस्याः शुक्लपक्षे पर्णान्युद्भवंति कृष्णे च पतन्ति सा सोमवल्ली ।
सैव सोमवल्लरी" ॥ १३७ ॥</c>

<v>पटुपर्णी हैमवती स्वर्णक्षीरी हिमावती ।
हयपुच्छी तु काम्बोजी माषपर्णी महासहा ॥ १३८ ॥</v>
<c>पटुपर्णी हैमवती स्वर्णक्षीरी हिमावती चत्वारि
स्वर्णक्षीर्याः "पिसोळा इति ख्यातायाः" । हयपुच्छी काम्बोजी माषपर्णी
महासहा चत्वारि माषपर्ण्याः रानउडीद इति ख्यातायाः ॥ १३८ ॥</c>

<v>तुण्डिकेरी रक्तफला बिम्बिका पीलुपर्ण्यपि ।
बर्बरा कबरी तुङ्गी स्वरपुष्पाऽजगन्धिका ॥ १३९ ॥</v>
<c>तुण्डिकेरी "तुण्डिकेशी" रक्तफला बिंबीका पीलुपर्णी चत्वारि तुण्डिकेर्याः तोंडली
इति ख्यातायाः । बर्बरा "वर्बरा वर्वरी" । "वर्वरः पामरे केशे चक्रले नीवृ-
दन्तरे । फञ्जिकायां पुमान् शाकभेदपुष्पभिदोः स्त्रियाम्" इति मेदिनी । कवरी
"कवरी" तुंगी स्वरपुष्पा अजगंधिका "अजगंधेत्यन्यत्र ।"  पञ्च वर्वरी
"तिळवणी कानफोडी" इति ख्यातस्य शाकभेदस्य ॥ १३९ ॥</c>

<v>एलापर्णी तु सुवहा रास्न्त्रा युक्तरसा च सा ।
चाङ्गेरी चुक्रिका दन्तशठाम्बष्ठाम्ललोणिका ॥ १४० ॥</v>
<c>एलापर्णी सुवहा रास्ता युक्तरसा चत्वारि एलापर्ण्या कोलिंदण इति ख्यातायाः ।
चाङ्गेरी चुक्रिका दन्तशठा अम्बष्ठा अम्ललोणिका "अम्ललोलिका" पञ्च
अम्कलोणिकायाः चुका इति ख्यातायाः ॥ १४० ॥</c>

<v>सहस्रवेधी चुक्रोऽम्लवेतसः शतवेध्यपि ।
नमस्कारी गण्डकारी समङ्गा स्वदिरेत्यपि ॥ १४१ ॥</v>
<c>सहस्रवेधी चुक्रः
अम्लवेतसः शतवेधी चतुष्कमम्लवेतसस्य । चाङ्गेर्यादयो नव पर्याया
इत्यपि मतम् । नमस्कारी गण्डकारी "गण्डकाली"  समङ्गा स्वदिरा चत्वारि
लज्जालु "लाजाळूं" इति प्रसिद्धायाः ओषधेः ॥ १४१ ॥</c>सटीकामरकोशस्य [वनौषधिवर्गः
<v>जीवन्ती जीवनी जीवा जीवनीया मधुस्त्रवा ।
कूर्चशीर्षो मधुरकः शृङ्गह्रस्वाङ्गजीवकाः ॥ १४२ ॥</v>
<c>जीवन्ती जीवनी जीवा जीवनीया मधुस्त्रवा "मधुः स्रवेति पदद्वयमपि । "मधु
पुष्परसे क्षौद्रे मद्ये ना तु मधुद्रुमे । वसन्तदैसभिश्चैत्रे स्याज्जीवन्त्वां तु
ग्रोषिती" इति मेदिनी । विश्वप्रकाशोऽप्येवम् । पञ्च जीवन्त्याः "हरणवेल
हरणदोडी" इति ख्यातायाः । कूर्चशीर्षः मधुरकः शृङ्गः ह्रस्वाङ्गः जीवकः,
पञ्च जीवकस्य ॥ १४२ ॥</c>

<v>किराततिक्तो भूनिंबोऽनार्यतिक्तोऽथ सप्तला ।
विमला शातला भूरिफेना चर्मकषेत्यपि ॥ १४३ ॥</v>
<c>किराततिक्तः "चिरतिक्तश्चिरातिक्तश्च । "कि-
रातश्चिरतिक्तश्च भूनिम्बहिमकावपी" इति रभसः । भूनिम्बः अनार्य-
तिक्तः त्रयं किराईत इति ख्यातस्य । सप्तला विमला शातला "सातला" ।
"विमला सातलायां स्यात्" इति विश्वप्रकाशः । भूरिफेना चर्मकषा पञ्च
सप्तलायाः "शिकेकाई इति प्रसिद्धायाः" ॥ १४३ ॥</c>

<v>वायसोली स्वादुरसा वयस्थाऽथ मकूलकः ।
निकुम्भो दन्तिका प्रत्यक्श्रेण्युदम्बरपर्ण्यापि ॥ १४४ ॥</v>
<c>वायसोली स्वादु-
रसा वयस्था त्रयं लहानकावळी, काकोली इति च ख्यातस्य । मकू-
लकः "पृषोदरादित्वादुत्वे मुकूलकोऽपि" निकुम्भा दन्तिका "दन्तिजा"
प्रत्यक्श्रेणी उदुम्बरपर्णी "ऊडंम्परपर्णी ऊदुम्बरपर्णी" पञ्च दन्त्याः "दांती
इति ख्यातायाः" । यस्याः बीजं जेपाळ इति ख्यातम् ॥ १४४ ॥</c>

<v>अजमोदा तूग्रगन्धा ब्रह्मदर्भा यवानिका ।
मूले पुष्करकाश्मीरपद्मपत्राणि पौष्करे ॥ १४५ ॥</v>
<c>अजमोदा उग्रगन्धा ब्रह्मदर्भा यवानिका "यमानिका" द्वे यवान्याः ओंवा
इति ख्यातायाः । "यवानीद्वयस्य द्वे द्वे नामनी इस्यपि मतम्" । पुष्करं
काश्मीरं पद्मपत्रं पद्मवर्णमिति पाठः । त्रीणि पौष्करमूले पुष्करमोषधि-
विशेषस्तस्य मूले इत्यर्थः ॥ १४५ ॥</c><v>अव्यथाऽतिचरा पद्मा चारटी पद्मचारिणी ।
कांपिल्यः कर्कशश्चन्दो रक्ताङ्गो रोचनीत्यपि ॥ १४६ ॥</v>
<c>अव्यथा अतिचरा पद्मा चारटी पद्म
चारिणी पञ्च उत्तरदेशे प्रसिद्धायाः पद्मचारिण्याः "स्थलकमलिनी इति 
ख्यातायाः ।" कांपिल्यः "कांपिल्लः" । "चन्द्रः कर्पूरकांपिल्लसुधांशुस्वर्णवारि-
षु" इति मेदिनी । कर्कशः चन्द्रः रक्ताङ्गः रोचनी "रेचनी" पञ्च शुण्डारोच-
नीति ख्याताया रोचन्याः ॥ १४६ ॥</c>

<v>प्रपुन्नाडस्त्वेडगजो दद्रुघ्नश्चक्रमर्दकः ।
पद्माट उरणाख्यश्च पलाण्डुस्तु सुकन्दकः ॥ १४७ ॥</v>
<c>प्रपुन्नाडः "प्रपुन्नालः प्रपुनालः प्रपु-
नाडः प्रपुन्नडः" एडगजः "एलगजः" दद्रुघ्नः "दद्रूघ्नः" चक्रमर्दकः पद्माटः
उरणाख्यः "उरणाक्षः" षट्कं टाकला इति ख्यातस्य । पलाण्डुः सुकन्दः द्वे
पलाण्डो "कान्दा इति प्रसिदस्य" ॥ १४७ ॥</c>

<v>लतार्कदुद्रुमौ तत्र हरितेऽथ महौषधम् ।
लशुनं गुञ्जनारिष्टमहाकन्दरसोनकाः ॥ १४८ ॥</v>
<c>हरिते हरिद्वर्णे तत्र पलाण्डौ
लतार्कः दुद्रुमः इति द्वे । महौषधं लशुनं "लाशूनं" गृञ्जनं अरिष्टः महाकन्दः
रसोनकः षट् लशुनस्य । रसे आस्वादने ऊन्यते पातकहेतुत्वात् रसोनकः ।
"ऊन परिहाणे" एरच् घञ् वा । णिलोपः । स्वार्थे कन् । लशुनगञ्जनयोराकृ-
तिभेदेऽपि रसैक्यात् अभेद इति बहवो मन्यंते ॥ १४८ ॥</c>

<v>पुनर्नवा तु शोथघ्नी वितुन्नं सुनिषण्णकम् ।
स्वाद्वातकः शीतलोऽपराजिता शणपर्ण्यपि ॥ १४९ ॥</v>
<c>पुनर्नवा शोथघ्नी द्वे पुनर्नवायाः "घेटुळी इति देशे प्रसिद्धायाः" । वितुन्नं सुनिषण्णकं द्वे
सुषुन "कुरडु" इति ख्यातस्य शाकभेदस्य । बातकः शीतलः अपराजिता
शणपर्णी "सनपीर्णी असनपर्णी आसनपर्णी" । "भवेदसनपर्ण्यो च शीतलः
शिशिरेऽन्यवद्" इति विश्वप्रकाशः । "शीतलं पुष्पकाशीसे शैलजे मलयोद्भवे ।
पुमानासनपर्ण्यो स्याच्छिशिरे वाच्यलिङ्गकम्" इति मेदिनी । चत्वारि शण-
पर्ण्याः गोकर्णी इति ख्याताया: । "शीतलवातक इत्येकं पदमिति धन्वन्तरि-
राह" ॥ १४९ ॥</c>

<v>पारावताङ्घ्रिः कटभी पण्या ज्योतिष्मती लता ।
वार्षिकं त्रायमाणा स्यात्र्त्रायन्ती बलभद्रिका ॥ १५० ॥</v>
<c>पारावताङ्ध्रि "पारावनाङ्ध्री" कटभी पण्या ज्योतिष्मती
लता पञ्च ज्योतिष्मत्याः मालकाङ्गोणी इति ख्यालायाः । पारावताङ्ध्रि स्त्री ।
वार्षिकं त्रायमाणा त्रायन्ती बलभद्रिका चतुष्कं त्रायमाणायाः ॥ १५० ॥</c><v>सटीकामरकोशस्य [वनौषधिया 
विष्वक्सेनप्रिया गृष्टिर्वाराही बदरेत्यपि ।</v>
<c>मार्कवो भुङ्गराजः स्यात्काकमाची तु वायसी ॥ १५१ ॥
विष्वक्सेनप्रिया गृष्टिः "घृष्टिः" वाराही बदरा चतुष्कं वाराह्याः "वारा-
हीकन्द डुकरकन्द इति ख्यातायाः" । मार्कवः भृङ्गराजः "भृङ्गरजाः" । भृङ्
इव रजोऽस्य । सांतोऽदंतोऽपि । "स्यान्मार्कवो भृङ्गरजो भृगराजः सुजागरः"
इति रभसात् । द्वे माका इति ख्यातस्य । काकमाची वायसी द्वे कावळी
"काकजंघा" इति ख्यातायाः ॥ १५१ ॥</c>

<v>शतपुष्पा सितच्छत्राऽतिच्छत्रा मधुरा मिसिः ।
अवाक्पुष्पी कारवी च सरणा तु प्रसारिणी ॥ १५२ ॥</v>
<c>शतपुष्पा सितच्छत्रा अतिच्छत्रा
मधुरा मिसिः "मिसी" अवाक्पुष्पी कारवी सप्तकं शोप इति ख्यातायां शत-
पुष्पायाम् । सरणा "सरणी सारणी" । "सरणा सरणी चार्वी कटंभरा महाव-
ला" इति रुद्रः । "रुग्भेदे ना प्रसारण्यां स्वल्पनद्यां च सारणी" इति मेदिनी ।
प्रसारिणी ॥ १५२ ॥</c>

<v>तस्यां कटंभरा राजबला भद्रबलेत्यपि ।
जनी जतूका रजनी जतुकृच्चक्रवर्तिनी ॥ १५३ ॥</v>
<c>कटंभरा "कटंबरा" राजबला भद्रबला पञ्च प्रसारण्याः (चांद-
वेल) "कुन्जप्रसारिणी" इति ख्यातायाः । जनी “जनिः" जतूका "जतुका"
प्रसारिणी "रजनिः" जतुकृत् चक्रवर्तिनी ॥ १५३ ॥</c>

<v>संस्पर्शाऽथ शटी गन्धमूली षङ्ग्रन्थिकेत्यपि ।
कचूरोऽपि पलाशोऽथ कारवेल्लः कठिल्लकः ॥ १५४ ॥</v>
<c>संस्पर्शा षट् चक्रवर्तिन्याः
चाकवत इति ख्यातायाः । शटी गन्धमूली "गन्धमूला" षङ्ग्रन्थिका कर्चूरः
"कर्बूरः कर्बुरः" पलाशः पञ्च शम्याः "कापूरकाचरी, आंबेहळद इति
ख्यातायाः" । कारवेल्लः कठिल्लकः "कटल्लकः" ॥ १५४ ॥</c>द्वितीयं काण्डम्. 
<v>सुषवी चाथ कुलकं पटोलस्तिक्तकः पटुः ।
कूष्माण्डकस्तु कर्कारुरुर्वारुः कर्कटी स्त्रियौ ॥ १५५ ॥</v>
<c>सुषवी "मुसवी
सुशवी" त्रीणि कारवेल्लस्य कारली इति ख्यातस्य ।कुलकं पटोलः तिक्तकः
पटुः चत्वारि पटोल "पडवळ" इति ख्यातस्य । कूष्माण्डकः "कर्कारः द्वे
कूष्माण्डस्य "कोहळा इति ख्यातस्य" । उर्वारुः "ईर्वारुः इर्वारुः ईर्वाकुः 
एर्वारुः" । "उन्मत्तो धुस्तुरिर्वारुः कर्कटिः स्यात्" इति पुंस्काण्डे रत्नकोशात् ।
कर्कटी "कर्कटिः" द्वे कर्कट्या कांकडी इति ख्यातायाः ॥ १५५ ॥</c>

<v>इक्ष्वाकुः कटुतुम्बी स्यात्तुंब्यलाबूरुभे समे ।
चित्रा गवाक्षी गोडुम्बा विशाला त्विन्द्रवारुणी ॥ १५६ ॥</v>
<c>इक्ष्वाकुः कटुतुम्बी द्वे कटुतुब्याः "दुध्या कडुभोपळा इति ख्यातायाः" । अत्र इक्ष्वा-
कुशब्दः कट्वकटुतुंब्युभयसाधारणः । "इक्ष्वाकुः कटुतुंब्यां स्त्री सूर्यवंशे नृपे
पुमान्" इति कोशान्तरेऽप्युक्तम् । तुम्बी "तुंबिः तुंबा" अलाबू: "अलांबूः
आलाबूः आलाबुः लाबुः लाबूः" । "अलाबु: स्त्री पिण्डफला तुंबिस्तुंबी महा-
फला । तुंबा तु वर्तुलाऽलाबूनिंबे तुंबी तु लाबुका" इति वाचस्पतिः । "अलाबू-
स्तुंबकः प्रोक्तः" इति चन्द्रः । लाबुकेत्यन्यकोशे । द्वे काळा भोपळा इति
ख्यातस्य । अलाबूर्ह्रस्वान्तोऽपि क्वचित् । चित्रा गवाक्षी गोडुम्बा त्रीणि
गोडुम्बायाः "कंवडळ इति ख्यातायाः" । "चित्राऽऽस्वुपर्णी गोडम्बा सुभद्रा
दन्तिकासु च । मायायां सर्पनक्षत्रे नदीभेदेषु च स्त्रियाम्" इति मेदिनी । "गवाक्षी
त्विंद्रवारुण्यां गवाक्षो जालके कपौ" इति हैमः । गोदुग्धेति पाठो न दृश्यते
कोशेषु । गोदुग्धेति चिभूड इति प्रसिद्धिर्वैद्यके । विशाला इन्द्रवारुणी द्वे
इन्द्रवारुण्याः मोठी कंवडळ इति ख्यातायाः ॥ १५६ ॥</c>

<v>अर्शोघ्नः सूरणः कन्दो गण्डीरस्तु समष्ठिला ।
कलंब्युपोदिका स्त्री तु मूलकं हिलमोचिका ॥ १५७ ॥</v>
<c>अशोघ्नः सूरणः
"तालव्यादिरपि । कन्दः त्रीणि सूरणस्य । गण्डीरः समष्ठिला द्वे गण्डीरा-
स्वशाकभेदस्य "कडू सूरण इति ख्यातस्य । कलंब्यादयः पञ्च शाकभेदाः
स्युः एकैकम् । तत्र कलम्बी वेण्वाकृतिः । "कलम्बी तु शतपर्वा कलंबूर्वा सुवीरुधः"
इति वाचस्पतिः । "कलम्बी शाकभेदेऽपि स्याद्दण्डशरयोः पुमान्" इति मेदिनी ।
उपोदिका "उपोदीकापि" (वाळी) "थोरमयाळ पोईमाण्डवीवेल" इति
प्रसिद्धा । मूलकं मुळा इति ख्यातम् । हिलमोचिका देशान्तरे हलहंची "चाक-
वत" इति प्रसिद्धा ॥ १५७ ॥</c>


<v>सटीकामरकोशस्य [वनौषधिवर्गः 
वास्तुकं शाकभेदाः स्युर्दूर्वा तु शतपर्विका ।</v>
<c>सहस्त्रवीर्याभार्गव्यौ रुहाऽनन्ताऽथ सा सिता ॥ १५ ॥
वास्तुकं "बथुवा" "चन्दनबटुवा" इति
प्रसिद्धम् । "वास्तूकमपि" । दूर्वा शतपर्विका "शतपर्णिका" सहस्रवीर्या 
भार्गवी रुहा अनंता षट् दूर्वायाः ॥ १५८ ॥</c>

<v>गोलोमी शतवीर्या च गण्डाली शकुलाक्षका ।
कुरुविन्दो मेघनामा मुस्ता मुस्तकमस्त्रियाम् ॥ २५९ ॥</v>
<c>सा दूर्वा सिता शुल्ला चेत् तत्र
गोलोमी शतवीर्या गण्डाली शकुलाक्षका इति चत्वारि । कुरुविन्दः मेघनामा
मुस्ता मुस्तकं चत्वारि मुस्तायाः "मोथ इति ख्यातायाः" । मेघनामा मेघ-
पर्यायनामकः । "मुस्तकं पुंसि क्लीबे च" ॥ १५९ ॥</c>

<v>स्याभ्दद्रमुस्तको गुन्द्रा चूडाला चक्रलोच्चटा ।
वंशे त्वक्सारकर्मारत्वचिसारतृणध्वजाः ॥ १६० ॥</v>
<c>भद्रमुस्तकः । भद्र-
मिति पृथगपि नाम । "भद्रं स्यान्मङ्गले हेम्नि मुस्तके करणान्तरे" इति रुद्रः ।
"गुन्द्रा द्वे मुस्ताविशेषस्य मद्रमुस्तकस्य "नागरमोथा इति ख्यातस्य" । अस्त-
यामिति मुस्तकभद्रमुस्तकाभ्यां संबध्यते । धन्वन्तरिरिमं भेदमाह । "मुस्तकों-
ऽबुधरो मेघो घनो राजीवशेरुकः । भद्रमुस्तो वराहोऽब्दो गांगेगः कुरुविन्दकः"
इति । चूडाला चक्रला उच्चटा त्रीणि उच्चटामूलस्य "फुरडी इति कोंकणे
ख्यातस्य मुस्ताविशेषस्य" । वंशः त्वक्सारः कार्मारः त्वचिसारः तृणध्वजः ॥ १६० ॥</c>

<v>शतपर्वा यवफलो वेणुमस्करतेजनाः ।
वेणवः कीचकास्ते स्युर्ये स्वनंत्यनिलोद्धताः ॥ १६१ ॥</v>
<c>शतपर्वा यवफलः वेणुः मस्करः तेजनः दशकं वेणोः । ये वेणवः
अनिलोद्धताः अनिलेन कीटादिकृतरंध्रगतवायुनोद्धताः स्वनति शब्दं कुर्वन्ति
ते कीचकाः स्युरित्येकम् ॥ १६१ ॥</c>

<v>ग्रन्थिर्ना पर्वपरुषी गुन्दस्तेजनकः शरः ।
नडस्तु धमनः पोटगलोऽथो काशमस्त्रियाम् ॥ १६२ ॥</v>
<c>ग्रन्थिः पर्व परुः "परुरुदन्तोपि ।‍‌‌‌‌‌‌ "मञ्जा
सारो, ग्रन्थिः परुः, परागः कुसुमरेणुः"-इति पुंस्काण्डे रःत्नकोशात् । त्रीणि वंशा-
दिग्रन्थेः पेरें इति ख्यातस्य । तत्र ग्रन्थिर्ना पुमान् । गुन्द्रः तेजनकः शरः "सरः" ।
"सरस्तु मुञ्जो बाणाख्यो गुन्द्रस्तेजनकः शरः" इति वाचस्पतेर्दन्त्यादिश्च । त्रीणि
शरस्य । नडः "नलः । "अथ पोटगलः पुंसि नले च काशमत्स्ययोः" इति मेदि-
नी । धमनः पोटगलः त्रीणि देवनळ इति ख्यातस्य । काशं "कासम्" ॥ १६२ ॥</c>दितीय काण्डम.
<v>इक्षुगन्धा पोटगलः पुंसि भूम्नि तु बल्वजाः ।
रसाल इक्षुस्तद्भेदाः पुण्ड्रकान्तारकादयः ॥ १६३ ॥</v>
<c>इधुगन्धा पोटगलः त्रीणि काशस्य "काशं पुन्नपुंसकम्" । बल्वजा इत्येकं 
पुंलिङ्गं बहुवचनान्तम् "मोळ, लह्वाळे, लवा इति ख्यातस्य ।" एको बल्वज
इति भाष्यकारवचनादेकत्वेऽपि । रसालः इक्षुः द्वे इक्षोः । पुण्ड्रः कान्ता-
रकः इत्यादयस्तस्येक्षोर्भेदाः । आदिना कोशकारादिग्रहः । स च । "इक्षुः
कर्कटको वंशः कान्तारो वेणुनिसृतिः । इक्षुरस्यः पौण्ड्रकश्च रसालः कुसुमा-
रकः" इति एकैकम् ॥ १६३ ॥</c>

<v>स्याद्वीरणं वीरतरं मूलेऽस्योशीरमस्त्रियाम् ।
अभयं नलदं सेव्यममृणालं जलाशयम् ॥ १६४ ॥</v>
<c>वीरणं वीरतरं द्वे तृणभेदस्य "काळा वाळा
इति ख्यावस्य" । अस्य वीरणस्य मूले उशीरं अभयं नलदं सेव्यं अमृणालं
जलाशयम् ॥ १६४ ॥</c>

<v>लामज्जकं लघुलयमवदाहेष्टकापथे ।
नडादयस्तृणं गर्मुच्छ्यामाकप्रमुखा अपि ॥ १६५ ॥</v>
<c>लामज्जकं लघुलयं अवदाहं इष्टकापथं इति दश
नामानि स्युः । लघु लयं इति पृथगपि । "लामज्जकं सुवासं स्यादमृणालं लयं
लघु" इति सुश्रुतः । अवदाहेष्टमिति अवदाहेष्टकापथमिति चैकैकं पदमिति ।
नडादयः नडकाशादयः तृणं तृणजातीया इत्यर्थः । "नलादय इत्यपि
पाठः । ये च गर्मुच्छ्यामाकप्रमुखाः । गर्मुच्छ्यामाकौ तृणधान्यविशेषौ ।
प्रमुखशब्दाद्वक्ष्यमाणाः कुशादयः कङ्गुकोद्रवाद्याश्च । तेऽपि तृणजातीयाः ।
अत्र प्रमुखशब्दान्नीवाराद्या ग्रहीतव्याः । अन्यथा कोद्रवादीनां हविष्य-
त्वापातात् । "श्यामाकः श्यामकोऽपि च" इति हलायुधाच्छ्यामकोऽपि ।
एकम् ॥ १६५ ॥</c>

<v>अस्त्री कुशं कुथो दर्भः पवित्रमथकत्तृणम् ।
पौरसौगन्धिकध्यामदेवजग्धकरौहिषम् ॥ १६६ ॥</v>
<c>कुशं कुथः दर्भः पवित्रं चत्वारि कुशस्य । तत्र कुशं क्लीब-
पुंसोः । कत्तृणं पौरं सौगंधिकं ध्यामं देवजग्धकं रौहिषं षट् गङ्जाण "रोहि-
सगवत" इति ख्यातस्य तृणभेदस्य ॥ १६६ ॥</c>सटीकामरकोशस्य [सिंहादिवर्ग: 
<v>छत्राऽतिच्छत्रपालघ्नौ मालातृणकभूस्तृणे ।
शष्पं बालतृणं घासो यवसं तृणमर्जुनम् ॥ १६७ ॥</v>
<c>छत्रा अतिच्छत्रः पालघ्नः ।
पालं क्षेत्रं हन्तीतिं पालघ्नः । मालातृणकं "मालाकाराणि तृणान्यस्व" । 
भूस्तृणं पञ्च वचाकृतेर्जलतृणभेदस्य । "अत्र आधत्रयं शेतगवत इति ख्यातस्य ।
अन्त्यद्वयं मालाकारतृणस्येत्यपि मतम् ।" शष्पं "शस्यं" बालतृणं द्वे कोम-
लतृणस्य । घासः यवसं द्वे गवादीनां भक्ष्यतृणस्य । तृणं अर्जुनं द्वे तृण-
मात्रस्य ॥ १६७ ॥</c>

<v>तृणानां संहतिस्तृण्या नड्या तु नडसंहतिः ।
तृणराजाह्वयस्तालो नालिकेरस्तु लाङ्गली ॥ १६८ ॥</v>
<c>तृणानां संहतिः समूहस्तृण्येत्युच्यते एकम् । नडानां
संहतिर्नड्येत्युच्यते एकम् । तृणराजः तालः द्वे तालस्य । तृणराजाह्वयस्तृ-
णराजनामकः । नालिकेरः "नारिकेरः नारिकेलः नाडिकेरः नारीकेलः
नारिकेलिः नारीकेली" लाङ्गली द्वे नारिकेलस्य "नारळ" इति ख्यातस्य ।
लांगली स्त्री ङीषन्तः । इन्नन्तः पुंसीत्येके ॥ १६८ ॥

<v>घोण्टा तु पूगः क्रमुको गुवाकः स्वपुरोऽस्य तु ।
फलमुद्वेगमेते च हिन्तालसहितास्त्रयः ॥ १६९ ॥</v>
<c>घोण्टा पूगः क्रमुकः
गुवाकः "गूवाकः" । गुवाकोऽपि च गूवाक इति तारपालः । खपुरः पञ्च
पूगवृक्षस्य "सुपारी, पोफळी इति ख्यातस्य ।" अस्य फलं उद्वेगमित्युच्यते
एकम् । एते तालनालिकेरपूगास्त्रयः । हिन्तालस्तालभेदः स तु अल्पप-
रिमाणः तत्सहिताः एवं चत्वारः खर्जूरादयश्चत्वारश्च एवमष्टौ एते तृणद्रुमा
इत्युच्यन्ते ॥ १६९ ॥

<v>खर्जूरः केतकी ताली खर्जूरी च तृणद्रुमाः ॥</v>
तत्र खर्जूरः खजूर इति ख्यातः । केतकी ङीषन्ता
<c>केगत "केतक" इति ख्याता । एवं ताली तालीभेदः । खर्जूरी खर्जूरभेदः ।
इति वनौषषिवर्गः ॥ ४ ॥


॥इति वनौषधिवर्गः ॥ ४ ॥द्वितीयं काण्डम्. 
<v>("कण्ठीरवो मृगरिपुर्मगदृष्टिर्मुगाशनः ।
पुण्डरीकः पञ्चस्वचित्रकायमृगद्विषः ॥ १ ॥") (१) </v>
<c>नागकेसर इत्युक्तम् । हरिः षट् सिंहस्य । केसरी इन्नन्तः । तालव्यमध्योऽपि ।
पञ्च विस्तृतमास्यमस्य पञ्चास्यः । "पचि विस्तारे" । मुखं पादाश्च पञ्चास्या-
नीव यस्येति वा । कण्ठीरवो मृगरिपुर्मृगदृष्टिगाशन इत्सादयोऽप्यस्य 
पर्यायाः ॥ १ ॥</c>

<v>सिंहो मृगेन्द्रः पञ्चास्यो हर्यक्षः केसरी हरिः ।
शार्दूलद्वीपिनौ व्याघ्रे तरक्षुस्तु मृगादनः ॥ १ ॥</v>
<c>सिंहः । हिनस्ति इति सिंहः । "हिसि
हिंसायाम्" । मयूरव्यंसकादिः । "भवेद्वर्णागमाद्धंसः सिंहो वर्णविपर्यया-
त्" इत्युक्तम् । मृगेन्द्रः पञ्चास्यः हर्यक्षः केसरी । केसरी तुरगे सिंहे पुन्नागे
शार्दूलः द्वीपी व्याघ्रः त्रीणि व्याघ्रस्य । तरधुः "तरक्षः"
मृगादनः द्वे कुक्कुराकृतेः कृष्णरेस्वाचित्रितस्य मृगविशेषस्य तरस इति
ख्यातस्य ॥ १ ॥</c>

<v>वराहः सूकरो घृष्टिः कोलः पोत्री किरिः किटिः ।
दंष्ट्री घोणी स्तब्धरोमा क्रोडो भूदार इत्यपि ॥ २ ॥</v>
<c>वराहः सूकरः घृष्टिः "गृष्टिः" कोलः पोत्री । पोत्रं मुखाग्रं
अस्ति यस्य । "पोत्रं वस्त्रे मुखाग्रे च सूकरस्य हलस्य च" इति । किरिः "किरः"
किटिः दंष्ट्री घोणी स्तब्धरोमा क्रोडः भूदारः द्वादश सूकरस्य । तालव्या-
दिरपि शूकरः । साहचर्यााद्धृष्टिः पुंसि । पोत्रिणौ । दंष्ट्रिणौ । घोणिनौ ।
स्तब्धरोमाणौ ॥ २ ॥</c>

<v>कपिप्लवङ्गप्लवगशाखामृगवलीमुखाः ।
मर्कटो वानरः कीशो वनौका अथ भल्लुके ॥ ३ ॥</v>
<c>कपिः प्लवङ्गः प्लवगः शाखामृगः वलीमुखः "बलि-
मुखः बलीमुखः" मर्कटः वानरः कीशः वनौकाः नवकं वानरस्य । वनौ-
कसौ । "शाखाचारी मृगः शाखामृगः" । भल्लुकः ॥ ३ ॥</c>

<v>ऋक्षाऽच्छसल्लभल्लूका गण्डके खड्गखङ्गिनौ ।
लुलायो महिषो वाहद्विषत्कासरसैरिभाः ॥ ४ ॥</v>
<c>ऋक्षः अच्छभल्लः भल्कुकः "भाल्लूकः भालूकः" चतुष्कमच्छभल्लस्य आस्वल, रीस इति 
ख्यातस्य । "केचन भालु इति ख्यातायाः नामचतुष्कमिति वदन्ति" ह्रस्व-
मध्योऽपि । भल्लक इति । अच्छभल्लपरिषद्विरहतीति प्रयोगः । अच्छ इति
च । "अच्छः स्फटिकमल्लूकनिर्मलेषु" इति मेदिनी । गण्डकः खङ्गः खङ्गी । खङ्गं
शृङ्गं यस्यास्ति । त्रीणि गण्डशृङ्ग "गेंडा" इति ख्यातस्य । लुलायः "लुलाप
इति ओष्ठयान्तोऽपि" महिषः वाहद्विषन् । वाहानां हयानां द्विषन् । कासरः 
सैरिभः पञ्च महिषस्य "गवा इति ख्यातस्य" ॥ ४ ॥</c><v>सटीकामरकोशस्य [सिंहादिवर्गः 
स्त्रियां शिवा भूरिमायगोमायुमृगधूर्त्तकाः ।</v>
<c>शृगालवञ्चुकक्रोष्टुफेरुफेरवजम्बुकाः ॥ ५ ॥
शिवा भूरिमायः गोमायुः मृगधूर्त्तकः शृगालः "सृगालः" वञ्चुकः "वञ्चकः" । "वञ्चकस्तु खले
धूर्त्ते गृहबभ्रौ च जम्बुक इति कोशान्तरात् । क्रोष्टा फेरुः फेरवा जम्बुकः दश
जम्बुकस्य कोल्हा इति ख्यातस्य । स्त्रियामिति । पुंव्यक्तावपि शिवाशब्दो नित्यं
स्त्रीलिङ्ग इत्यर्थः । "चतुष्पदां द्विलिङ्गता वक्ष्यते तदपवादोऽयम् । सृगालो
दन्त्यादिरपि । क्रोष्टुशब्दस्य रूपाणि तु क्रोष्टा क्रोष्टारौ क्रोष्टारः । क्रोष्टारं
क्रोष्टारौ क्रोष्ट्ट्टन् । क्रोष्ट्रा कोष्टुनेत्यादि । दीर्घमध्योऽपि जम्बूक इति ॥ ५ ॥</c>

<v>ओतुर्बिडालो मार्जारो वृषदंशक आखुभुक् ।
त्रयो गौधेरगौधारगौधेया गोधिकात्मजे ॥ ६ ॥</v>
<c>ओतुः बिडालः "विडालः" मार्जारः वृषदंशक आखुभुक् पञ्च मार्जारस्य ।
गौधेरः गौधारः गौधेयः एते त्रयः शब्दा गोधिकात्मजे स्थलगोधिकाया
अपत्येऽङ्गार इति ख्याते । "अयं कृष्णसर्पाद्गोधायां घोरपड इति ख्यातायां
चतुष्पाञ्जायते । अस्य सर्पस्य दंशेन मानवोऽवश्यं म्रियते" ॥ ६ ॥</c>

<v>श्वावित्तु शल्यस्तल्लोम्नि शलली शललं शलम् ।
वातप्रमीर्वातमृगः कोकस्त्वीहामृगो वृकः ॥ ७ ॥</v>
<c>श्वावित् शल्यः द्वे शल्यस्य साळई "साळी" इति ख्यातस्य । श्वानं विध्यति लोम्ना
श्वावित् श्वाविधौ । तस्य शल्यस्य लोम्नि शलली शललं शलं इति त्रीणि ।
शलली स्त्रियाम् । इदं सीमंतोन्नयनादावुपयुज्यते । वातप्रमीः वातमृगः द्वे
वातमृगस्य वाघूळ इति ख्यातस्य । वातप्रमीरीदन्तः पुंसि । रूपाणि तु ।
वातप्रमीः वातप्रम्यौः वाताप्रम्यः । वातप्रमीं वातप्रम्यौ वातप्रमीन् । सप्त-
म्येकवचने तु सवर्णदीर्घः । वातप्रमी । स्त्रियां तु लक्ष्मीवत् । कोकः ईहामृगः
वृकः त्रीणि वृकस्य "लांडगा इति ख्यातस्य" । कोक ईहामृगः इत्यपि
पाठः ॥ ७ ॥</c>

<v>मृगे कुरङ्गवातायुहरिणाजिनयोनयः ।
ऐणेयमेण्याश्चर्माद्यमेणस्यैणमुभे त्रिषु ॥ ८ ॥</v>
<c>मृगः कुरङ्गः वातायुः "वानायुः" वनायुः । हरिणः अजि-
नयोनिः पञ्च हरिणस्य । एण्या हरिण्याश्चर्माद्यं आद्यशब्दात् मांसादि ऐणे-
यमित्युज्यते एकम् । प्राणिरजतादिभ्योऽञ् इत्यञ् । एणस्य तु चर्माद्यं
ऐणमित्युच्यते एकम् । उभे ऐणेयं ऐणं च त्रिषु स्पष्टम् ॥ ८ ॥</c>द्वितीयं काण्डम्. 
<v>कदली कन्दली चीनश्चमूरप्रियकावपि 
समूरुश्चेति हरिणा अमी अजिनयोनयः ॥ ९ ॥</v>
<c>कदली कन्दली चीनः चमूरुः प्रियकः समूरुः एते षट् हरिणभेदाः एकैकम् । कदलीकन्दल्यौ
ङीषन्त स्त्रियाम् । स्वामिमते तु इन्नन्तौ पुंसि । अमी षट् हरिणाः वक्ष्यमाणाः
कृष्णसारादयश्च अजिनयोनय उच्यन्ते । यत एते चर्मण्युपयुक्ताः ॥ ९ </c>

<v>कृष्णसाररुरुन्यङ्कुरङ्कुशम्बररौहिषाः ।
गोकर्णपृषतैणर्श्यरोहिताश्चमरो मृगाः ॥ १० ॥</v>
कृष्णसारः "कृष्णशारः" । कृष्णश्चासौ सारश्च । "वर्णो वर्णेन" इति समासः । शारः
शबलवातयोरिति तालव्यादो रभसः । रुरुः न्यङ्कु: रङ्कुः शम्बरः शंवरः
संवरः । शं वृणोति । वृञ् वरणे । रौहिषः "रोहिषः" । "रोहिषं कत्तृणे ज्ञेयं
रोहिषो हरिणान्तरे" इति विश्वप्रकाशः । गोकर्णः । "गोकर्णोऽश्वतरे सर्पे
मृगभेदे गणान्तरे" इति हेमचन्द्रः । पृषतः एण: ॠश्यः "ऋष्यः । एणः
कुरंगमो रिष्यः स्यादृश्यश्चारुलोचने" इति त्रिकाण्डशेषात् तत्र रिष्योऽपि ।
रोहितः "लोहितः" चमरः एते द्वादश मृगाः मृगभेदाः एकैकम् । तत्र
कृष्णसारः कृष्णवर्णेन मिश्रः कृष्णमृग इति ख्यातः । रुरुर्देशान्तरभा-
षायां भुवार "रोहें" इति ख्यातः । न्यङ्कुर्नागुण इति ख्यातः "शम्बर
भेदः" रङ्कुः चिता "चितळ जंडियार मृगविशेष इति ख्यातः । शम्बरः
साम्बा "सांबर" इति ख्यातः । रौहिषः रोही इति ख्यातः । गोकर्णः गोंव
इति ख्यातः । पृषतः बिन्दुविशिष्टः पुषिव इति ख्यातः । एणश्चारुनेत्रः ।
ऋष्यः शीघ्रगामी । रोहितो रक्तवर्णः चमरश्चामरोपयोगिपुच्छः ॥ १० ॥</c>

<v>गन्धर्वः शरभो रामः सृमरो गवयः शशः ।
इत्यादयो मृगेन्द्राया गवाद्याः पशुजातयः ॥ ११ ॥</v>
गन्धर्वः शरभः रामः सृमरः गवयः शशः एते षट् मृगभेदाः । "भरभस्ताल-
व्यादिः" । तत्र गन्धर्वो गन्धविशिष्टः । शरभो लङीसरा इति प्रसिद्धः । रामो
रमणीयरूपो मृगभेदः । सृमरः सरणशीलः । गवयः गवा इति ख्यातः ।
शशः ससा इति ख्यातः एकैकम् । इत्यादयः गन्धर्वादयः आदिशब्दादत्रा-
नुक्ता बनपोतादयो ये च पूर्वोक्ता मृगेन्द्राद्याः सिंहाद्या श्चमरान्ताः ये च
वर्गान्तरे वक्ष्यमाणा गवाद्याः गोहस्त्यश्वादयः ते सर्वे पशुजातयः पशुशब्द- 
वाच्या इत्यर्थः एकम् ॥ ११ ॥</c>सटीकामरकोशस्य [सिंहादिवर्गः
 ("अधोगन्ता तु स्वनको वृकः पुंध्वज उन्दुरः ॥") (१)

<v>उन्दुरुर्मूषकोऽप्यास्वुर्गिरिका बालमूषिका ।
सरटः कृकलासः स्यान्मुसली गृहगोधिका ॥ १२ ॥</v>
<c>अधोगन्ता खनकः वृकः पुंध्वजः उन्दुरः पञ्च
क्षेपकश्लोकगतनामानि मूषकस्य । उन्दुरुः मूषकः "ह्रस्वोपधदीर्घोपधमु-
षमूषधातुभ्यां कनि मुषकः मूषक इति द्वयम्" आखुः त्रयं मूषकस्य । "उन्दुरुं
दुरुरुन्दुरः" इति शब्दार्णवे । गिरिका बालमूषिका द्वे स्वल्पमूषकजातेः ।
"खर्वास्वुर्बालमूषिका" इति दुर्गः । छुछुन्दरी गन्धमुखी दीर्घतुण्डी दिवान्धिकेति
श्लोकार्धे केचिदत्र पठन्ति । एतन्नामचतुष्टयं मूषकसद्दृशजातिविशिष्टस्य चिचुं-
द्रीति ख्यातस्य । सरटः कुकलासः "कृकलाशः कुकुलासः । कृकं शिरो ग्रीवा 
कण्ठं च लासयति" द्वे सरडा इति ख्यातस्य । मुसली गृहगोधिका "गृहगो-
लिकेत्यपि पाठः" द्वे गृहगोधायाः "पाल इति ख्यातायाः" । मुसति संशयं
खण्डयति शुभाशुभसूचकत्वात् । मुसली ङीषता । मुशलीति तालव्यमध्यापि ।
ज्येष्ठा स्त्री कुड्यमत्स्या च गृहगोषा गृहालिकेति कोशान्तरम् ॥ १२ ॥</c>

<v>लूता स्त्री तन्तुवायोर्णनाभमर्कटकाः समाः ।
नीलङ्गुस्तु कृमिः कर्णजलौकाः शतपद्युभे ॥ १३ ॥</v>
<c>लूता तन्तुवायः "तन्त्रवायः" ऊर्णनाभः कर्णेव तन्तुर्नाभौ यस्य । मर्कटकः चत्वारि
ऊर्णनाभस्य "कोष्ठी कोळी इति ख्यातस्य । तत्र लूता नित्यं स्त्री । नीलङ्गुः
कृमिः क्रिमिः । "क्रिमिर्ना कृमिवत्कीटे लाक्षायां कृमिले खरे" इति मेदिनी ।
"द्रुमामये भवेत्पुंसि कीटे च कृमिवत्क्रिमिः" इति रभसः । द्वे अपि पुंसि क्षुद्र-
कीटमात्रस्य "कुसुरडा घुले इति ख्यातस्य" । नीलाङ्गुरिति दीर्घमध्योऽपि ।
"नीलङ्गुरपि नीलाङ्गुः" इति द्विरूपकोशः । कर्णजलौकाः शतपदी द्वे स्त्रीलिङ्गे ।
"कर्णजलूका" घोण, गोम वळोंजी इति ख्यातायाः । शतं पादा यस्याः
सा । "कर्णजलौकाः सान्ता । कर्णजलूका कर्णजलौकेति च टाबन्तापि ॥ १३ ॥</c>द्वितीयं काण्डम्.
<v>वृश्चिकः शूककीटः स्यादलिद्रोणौ तु वृश्चिके ।
पारावतः कलरवः कपोतोऽथ शशादनः ॥ १४ ॥</v>
<c>वृश्चिकः शूककीटः द्वे शूककीटस्य ऊर्णादिभक्षकस्य कसर इति
ख्यातस्य । शूकं शूकाकारं लोम तद्युक्तसर्वाङ्गः कीटः शूककीटः । अलिः
"आलिः" । "वृश्चिको द्रुण आलिः स्यात्" इति बोपालितः । आली । "अथाली
स्याद्वृश्चिके भ्रमरे पुमानन्" इति कोशान्तरम् । द्रोणः "द्रुणः" वृश्चिकः त्रीणि
विंचू इति ख्यातस्य विषकीटस्य । तत्रालिरिदन्त इन्नन्तश्च । पारावतः "पारा-
पतः" । "पारापतः कलरवः पत्री श्येनः शशादनः" इति रभसः । कलरवः
कपोतः त्रीणि पारावतस्य पारवा "खबूतर" इति ख्यातस्य । "पारावतः
कपोतः स्यात्कपोतो विहगान्तरे" इति विश्वः । शशादनः ॥ १४ ॥</c>

<v>पत्री श्येन उलूकस्तु वायसारातिपेचकौ ।
("दिवान्धः कौशिको घूको दिवाभीतो निशाटनः ॥")(१)
व्याघ्राटः स्याद्भरद्वाजः खञ्जरीटस्तु खञ्जनः ॥ १५ ॥</v>
<c>पत्री श्येनः त्रयं ससाणा इति ख्यातस्य । उलूकः वायसारातिः पेचकः त्रयमुलू-
कस्य घूक "घुबड पेंचापक्षी" इति ख्यातस्य । "दिवान्धः कौशिकः घूकः
दिवाभीतः निशाटनः" पञ्चकमप्युलूकस्य । व्याघ्राटः भरद्वाजः द्वे भरद्वाजस्य
पक्षिणः "कुकुडकोंबा कुंभारकोंबा इति ख्यातस्य" । खञ्जरीटः खञ्जनः द्वे
चलत्पक्षस्य पक्षिविशेषस्य "ताजवा तय्यर इति ख्यातस्य" ॥ १५ ॥</c>

<v>लोहपृष्ठस्तु कङ्कः स्यादथ चाषः किकीदिविः ।
कलिङ्गभृङ्गधूम्याटा अथ स्याच्छतपत्रकः ॥ १६ ॥</v>
<c>लोहपृष्ठः कङ्कः । "कङ्कश्छग्रद्विजे ख्यातो लोहपृष्ठकृतान्तयोः" इत्युक्तत्वात् । द्वे
बाणोपयोगिपत्रस्य पक्षिभेदस्य । चाषः "चासः । "इक्षुपक्षिभिदोश्वासः" इति
दन्त्या तेषु रुद्रः । किकीदिविः "किकीदीविः किकिदिविः किकिदिवः किकी-
दिवीः किकीदिवः किकिः किकी दिवः । चाषो दिविः किकिः स्मृतः" इति
व्याडिः । द्वे चारगा "चाष, चास, तास," इति ख्यातस्य । कलिङ्गः
भृङ्गः धूम्याटः त्रीणि फेंचुहार "मस्तकचूड पक्षी" इति ख्यातस्य । "धूम-
समूह इवाटतीति धूम्याटः । शतपत्रकः ॥ १६ ॥</c>

<v>दार्वाघाटोऽथ सौरङ्गस्तोककश्चातकः समाः ।
कृकवाकुस्ताम्रचूडः कुक्कुटश्चरणायुधः ॥ १७ ॥</v>
<c>दार्वाघाटः द्वे वटफोरा
"सुतार पक्षी, काष्ठकुट्ट, टांकारी" इति ख्यातस्य । सारङ्गः "शारङ्गः" ।
"शारङ्गश्चातके ख्यातः शबले हरिणेऽपि च" इति तालव्यादावजयः तोककः
चातकः त्रीणि चातकस्य । कृकवाकुः ताम्रचूडः कुक्कुटः चरणायुधः चत्वारि
कुक्कुटस्य "कोंबडें इति ख्यातस्य" ॥ १७ ॥</c>सटीकामरकोशस्य [सिंहादिवर्गः
<v>चटकः कलविङ्कः स्यात्तस्य स्त्री चटका तयोः ।
पुमपत्ये चाटकैरस्त्र्यपत्ये चटकैव सा ॥ १८ ॥</v>
<c>चटकः कलविङ्कः द्वे चटकस्य
"चिमणी इति ख्यातस्य" । तस्य चटकस्य स्त्री चटकेत्येकम् । तयोश्चटकस्य
चटकायाश्च पुमपत्ये चाटकैर इत्येकम् । तयोख्यपत्ये स्त्रीरूपेऽपत्ये चटकेत्येकम् ॥ १८ ॥</c>

<v>कर्करेटुः करेटुः स्यात्कृकणक्रकरौ समौ ।
वनप्रियः परभृतः कोकिलः पिक इत्यपि ॥ १९ ॥</v>
<c>कर्करेटुः "कर्कराटुः" करेटुः "करटुः" द्वे अशुभवादिनि पक्षि-
भेदे कंकरेट "करढोंक पक्षी" इति ख्याते । "करेटुः कर्करेदुः स्यात्करटुः
कर्कराटुकः" इति रभसः । कृकणः क्रकरः द्वे क्ररक इति ख्यातस्य करेटु-
भेदस्य । "कृ इति कणति शब्दं करोति कृकेण कण्ठेन अणति शब्दं करोति
वा" । वनप्रियः परभृतः कोकिलः पिकः चत्वारि कोकिलस्य ॥ १९ ॥</c>

<v>काके तु करटारिष्टबलिपुष्टसकृत्प्रजाः ।
ध्वांक्षात्मघोषपरभृब्दलिभुग्वायसा अपि ॥ २० ॥</v>
("स एव च चिरंजीवी चैकदृष्टिश्च मौकुलिः ॥")
<c>काकः करटः अरिष्टः बलिपुष्टः सकृत्प्रजाः ध्वांक्षः आत्मघोषः परभृत् बलि-
भुक् वायसः दश काकस्य । "चिरंजीवी एकदृष्टिः मौकुलिः मौकलिरपि" ।
एतदपि अयं काकस्य । परभृतौ । बलिभुजौ ॥ २० ॥</c>

<v>द्रोणकाकस्तु काकोलो दात्यूहः कालकण्ठकः ।
आतापिचिल्लौ दाक्षाय्यगृध्रौ कीरशुकौ समौ ॥ २१ ॥</v>
<c>द्रोणकाकः काकोलः द्वे
काकभेदस्य "डोंबकावळा कृष्णकावळा इति ख्यातस्य" । "द्रोणोऽस्त्रिया-
माढके स्यादाढकादिचतुष्टये । पुमान् कृपीपतौ कृष्णकाके स्त्री नीवृदन्तरे"
इति मेदिनी । "द्रोणः कृपीपतौ कृष्णकाके" इति विश्वकाशः । "द्रोणकाको
दग्धकाको वृद्धकाको वनाश्रयः" इति त्रिकाण्डशेषः । दात्यूहः "दात्यौहः"
कालकंठकः द्वे डाहद "अन्धकाक जलकाक" इति ख्यातस्य । काले वर्षा-
काले कण्ठोऽस्य कालकण्ठकः आतापी आतायी इन्नन्तः । "आतापिनि
भवेच्चिल्लः" इति विश्वप्रकाशः । चिल्लः द्वे चिल्लस्य घार इति प्रसिद्धस्य ।
दाक्षाय्यः गृध्रः द्वे गृध्रस्य गीध इति ख्यातस्य । दाक्षाय्य इति द्वितालव्यसं-
युक्तान्त्यपाठः सर्वत्र दृश्यते । "दक्ष वृद्धौ शीघ्रार्थे च" । "श्रुदक्षिस्पृहिगृही"
इत्याय्यः । दक्षाय्यः । "दक्षाय्यस्यायं अण् दाक्षाय्यः" । कीरः शुकः द्वे कीरस्य
"रावा, राघु, पोपट इति ख्यातस्य" ॥ २१ ॥</c><v>क्रुङ् कौञ्चोऽथ बकः कह्वः पुष्कराह्वस्तु सारसः ।
कोकश्चक्रश्चक्रवाको रथाङ्गाह्वयनामकः ॥ २२ ॥</v>
<c>क्रुङ् क्रौञ्चः "कुञ्चः" द्वे
ठेक "कुरकुंचा" इति ख्यावस्य । तत्र क्रुङ् चान्तः । कुञ्चौ । बकः कहः द्वे
बकस्य "बगळा इति ख्यातस्य" । के जले ह्वयते शद्बं कुरुते कह्वः । कङ्क
इति पाठः अयं पाठः कुत्रास्तीति न दृश्यते । किंतु सर्वत्र कह्व इत्येव ।
पुष्कराह्व सारसः द्वे सारसस्य । पुष्कराह्व पद्मपर्यायनामकः । कोकः
"कुकः" चक्रः चक्रवाकः रथाङ्गः चत्वारि चक्रवाकस्म । रथाङ्गस्य चक्रस्य
ये आह्वयाः नामानि तन्नामकः ॥ २२ ॥</c>

<v>कादम्बः कलहंसः स्यादुत्क्रोशकुररौ समौ ।
हंसास्तु श्वेतगरुतश्चक्राङ्गा मानसौकसः ॥ २३ ॥</v>
<c>कादम्बः कलहंसः द्वे कलो मधुरवाक्
च चासौ हंसश्च तस्य बदक इति प्रसिद्धस्य । उत्क्रोशः कुररः द्वे कुररस्य
कुररी इति प्रसिद्धस्य । हंसः । "भवेद्वर्णागमाद्धंसः" । पृषोदरादिः । श्वेतग-
रुत् चक्राङ्गः मानसौकः चत्वारि हंसस्य । बहुत्वविवक्षायां बहुवचनम् ॥ २३ ॥</c>

<v>राजहंसास्तु ते चञ्चुचरणैर्लोहितैः सिताः ।
मलिनैर्मल्लिकाक्षास्ते धार्तराष्ट्राः सितेतरैः ॥ २४ ॥</v>
<c>ये सिताः देहेन शुक्लाः चञ्चुचरणैर्लोहितैरुपलक्षिता हंसास्ते राजहंसाः स्युरि-
त्येकम् । चञ्चुसहिताश्चरणास्तैरिति विग्रहः । अन्यथा प्राण्यङ्गत्वादेकवचनं
दुर्वारम् । लक्षणे तृतीया । हंसानां राजा राजहंसः । राजदन्तादिषु पाठात्
परनिपातः । मल्लिनैरीषद्धूम्रैश्चञ्चरणैस्ते सिता हंसा मल्लिकाक्षा इत्युच्यन्ते ।
एकम् । मल्लिकाकाराणि अक्षीणि येषां ते । "मलिकाख्या इत्यपि । सिते-
तरैः कृष्णवर्णैः चञ्चुचरणैरुपलक्षितास्ते धार्तराष्ट्राः स्युः । धृतराष्ट्रे भवाः ।
"धृतराष्ट्रः सुराज्ञि स्यात्पक्षिक्षत्रियभेदयोः" इति रभसः । एकम् ॥ २४ ॥</c>सटीकामरकोशस्य [सिंहादिवर्गः
<v>शरारिराटिराडिश्च बलाका बिसकण्ठिका ।
हंसस्य योषिद्वरटा सारसस्य तु लक्ष्मणा ॥ २५ ॥</v>
<c>शरारिः "शरातिः शरालिः शराली शराटिः शराडिः । आडिः शरालिर्वरटी गन्धोली
वानरी कपी" इति स्त्रीलिङ्गकाण्डे रत्नकोशः । आटिः "आटी" आडिः
"आडी" त्रयं स्त्रीलिङ्गम् । आडीति ख्यातस्य पक्षिणः । आटिः पुंलिङ्गो-
ऽपि क्वचित् । बलाका बिसकण्ठिका द्वे बालढोंक "बगळा" इति ख्यातस्य
बकभेदस्य । बिसमिव दीर्घः कण्ठोऽस्याः बिसकण्ठिका । हंसस्य योषित् स्त्री वरटा
स्यादित्येकम् । सारसस्य स्त्री तु लक्ष्मणेत्युच्यते । "निर्मकारोऽपि । "लक्ष्म-
णश्चैव सारसः" इत्यमरमाला । "लक्षणं नाम्नि चिह्ने च सारसस्य तु लक्षणा"
इति विश्वः । एकम् ॥ २५ ॥</c>

<v>जतुकाऽजिनपत्रा स्यात्परोष्णी तैलपायिका ।
वर्वणी मक्षिका नीला सरघा मधुमक्षिका ॥ २६ ॥</v>
<c>जतुका "जतूका" अजिनपत्रा द्वे बटुरी "चाम-
चिराई" इति ख्याते पक्षिभेदे । अजिनं चर्म तद्रूपे पत्रे पक्षौ यस्याः सा ।
परोष्णी "परोष्टी" । तैलपायिका द्वे पक्षयुक्ते कीटकविशेषे तेंलडुवा
"वाघूळ" इति ख्याते । तैलं पिबतीव तैलपायिका । चत्वार्यपि जतुकाया
इत्येके । वर्वणा "बर्बणा" मक्षिका "मक्षीका" नीला त्रयं मक्षिकायाः ।
सरघा मधुमक्षिका द्वे मक्षिकाभेदस्य "मधमाशी इति ख्यातस्य" ॥ २६ ॥</c>

<v>पतङ्गिका पुत्तिका स्याद्दंशस्तु वनमक्षिका ।
दंशी तज्जातिरल्पा स्याद्गन्धोली वरटा द्वयोः ॥ २७ ॥</v>
<c>पतङ्गिका पुत्तिका द्वे मधुमक्षिकाभेदस्य । इयं तु सरघातः क्षुद्रा यन्निमित्तो
मधुभेदः । माक्षिकं तैलवर्ण स्याद्धृतवर्ण तु पौत्तिकमिति । दंशः वनमक्षिका
द्वे "मोठी डांस रानमाशी" इति ख्यातस्य । तेषां दंशानां जातिर्याऽल्पा
सा दंशीत्युच्यते । एकं डांस इति ख्यातस्य । गन्धोली वरटा "वरटी" ।
"वरटा वरटी हंस्योस्तत्पतौ वरटः स्मृतः" इति तारपालः । द्वे वरटी "गांधी-
णमाशी" इति ख्यातस्य । तत्र गन्धोली ङीषन्ता । वरटा स्त्रीपुंसयोः ॥ २७ ॥</c>

द्वितीयं काण्डम्.
<v>भृङ्गारी झीरुका चीरी झिल्लिका च समा इमाः ।
समौ पतङ्गशलभो खद्योतो ज्योतिरिङ्गणः ॥ २८ ॥</v>
<c>भृङ्गारी झीरुका "झीरिका झिरुका झिरिका झिरीका" चीरी झिल्लिका
"झिल्लीका झिल्लका चीलिका चिल्लका" चत्वारि झिल्ली मुरकूट चिलट
इत्यादिख्यातस्य । झी इति रौति झीरुका । ची इति रौति चीरी । या हि 
रात्रौ अदृश्या सती स्वनति । तथा च प्रयोगः । "अदृश्यझिल्लीस्वनकर्णशूलै"
इति । समा इत्यनेन चतुष्टयमेककार्यकमित्युक्तम् । इमा इति स्त्रीत्वनिश्चयः ।
पतंगः शलभः द्वे टोळ "दीपपतंग" इति ख्यातस्य । खद्योतः ज्योतिरिङ्गणः
द्वे स्वद्योतस्य "काजवा इति ख्यातस्य" ॥ २८ ॥</c>

<v>मधुव्रतो मधुकरो मधुलिण्मधुपालिनः ।
द्विरेफपुष्पलिङ्गभृङ्गषट्पदाभ्रमरालयः ॥ २९ ॥</v>
<c>मधुव्रतः मधुकरः मधु-
लिट् मधुपः अली द्विरेफः द्वौ रेफौ नाम्नि यस्य । भ्रमरशब्दे प्रसिद्धिः ।
पुष्पलिट् भृङ्गः षट्पदः भ्रमरः अलिः एकादश भ्रमरस्य । अमधुकरे मधुक-
रशब्दो रूढः । मधु किरति विक्षिपतीति वा । मधुलिहौ । पुष्पलिहौ ॥ २९ ॥</c>

<v>मयूरो बर्हिणो बीर्ही नीलकण्ठो भुजङ्गभुक् ।
शिखावलः शिखी केकी मेघनादानुलास्यपि ॥ ३० ॥</v>
<c>मयूरः बर्हिणः बर्ही नीलकण्ठः भुजङ्गभुक् शिखावलः शिखी केकी मेघनादा-
नुलासी नव मयूरस्य । बर्हिणोऽदन्तः । बर्ही इन्नन्तः । भुजंगभुजौ । शिख्यादि
त्रयमिन्नन्तम् । मेघनादमनुलसत्यवश्यं मेघनादानुलासी ॥ ३० ॥</c>

<v>केका वाणी मयूरस्य समौ चन्द्रकमेचकौ ।
शिखा चूडा शिखण्डस्तु पिच्छबर्हे नपुंसके ॥ ३१ ॥</v>
<c>मयूरवाणी केकेत्युच्यते एकम् । चन्द्रकः मेचकः द्वे पिच्छस्य नेत्राकारचिह्नस्य । "बर्हि
कण्ठसमं वर्णे मेचकं ब्रुवते बुधाः" इति कात्यः । शिखा चूडा द्वे मयूरशिखा-
याम् । शिखण्डः पिच्छं बर्हे त्रीणि मयूरपिच्छस्य ॥ ३१ ॥</c>

<v>खगे विहङ्गविहगविहङ्गमविहायसः ।
शकुन्तिपक्षिशकुनिशकुन्तशकुनद्विजाः ॥ ३२ ॥</v>
<c>खगः । "खगः
सूर्यग्रहे देवे मार्गणे च विहंगमे" इति कोशान्तरम् । विहंगः विहगः विहंगमः
विहायाः शकुन्तिः पक्षी शकुनिः शकुन्तः शकुनः द्विजः ॥ ३२ ॥</c>सटीकामरकोशलस्य [सिंहादिवर्ग:
<v>पतत्रिपत्रिपतगपतत्पत्ररथाण्डजाः ।
नगौकोवाजिविकिरविविष्किरपतत्त्रयः ॥ ३३ ॥</v>
<c>पतत्री पत्री पतगः । पतेन पक्षेण गच्छति । पतन् पत्ररथः अण्डजः नगौकाः वाजी ।
वाजाः पक्षाः सन्ति अस्य । विकिरः विः विष्किरः पतत्रिः ॥ ३३ ॥</c>

<v>नीडोद्भवा गरुत्मन्तः पित्सन्तो नभसंगमाः ।
तेषां विशेषा हारीतो मद्गुः कारण्डवः प्लवः ॥ ३४ ॥</v>
<c>नीडोद्भवः गरुत्मान् पित्सन् नभसंगमः सप्तविंशतिः पक्षिमात्रस्य । शकुन्तिरिदन्तः ।
शकुन्तोऽदन्तः । विरित्येकाक्षरं नाम । नभसंगम इति पञ्चाक्षरम् । अथ तेषां
विशेषा वक्ष्यन्त इति शेषः । हारीतो देशान्तरभाषया हरित "तिलगिरु पक्षी"
इति ख्यातः । "हारितः इतीकाह्रस्वोऽपि । मद्गुः जलकाकः पाणकावळा
इति ख्यातः । कारण्डवः करडुवा इति ख्यातः । अयं काकतुण्डो दीर्घ-
पादः कृष्णवर्णः । प्लवः पुडेरी "पाणकोंबडा" इति ख्यातः । प्लवः
प्लक्षे प्लुतौ कपौ । शब्दे कारण्डवे म्लेच्छजातौ भेलकभेकयोः । क्रमनिम्नमही-
भागे कुलके जलवायसे । जलान्तरे प्लवं गन्धतृणे मुस्तकभिद्यपी" इति हेमचन्द्रः ॥ ३४ ॥</c>

<v>तित्तिरिः कुक्कुभो लावो जीवंजीवश्चकोरकः ।
कोयष्टिकष्टिट्टिभको वर्तको वर्तिकादयः ॥ ३५ ॥</v><c>तित्तिरिः "तित्तिरः" । "कपोतलावतित्तिराः" इति वाचस्पतिः ।
तित्तिर पक्षी इति प्रसिद्धः । कुक्कुभो वनकुक्कुटः लावो लता "लावा पक्षी"
इति प्रसिद्धः । जीवंजीवो मयूरतुल्यपत्रकः जीवं जीवयतीति जीवंजीवः ।
तद्दर्शनेन विषनाशनात् । जीवजीवो जिवाजिवश्चेत्यपि । चकोरकश्वकोरः ।
योऽयं चन्द्रिकया तृप्यति । कोयष्टिकः कोंढा इति ख्यातः । टिट्टिभकः टिटि-
भकः टिट्ट इत्यपि । टिटवी इति ख्यातः । वर्तकश्चित्रपक्षः पक्षिभेदः
"गांजीण पक्षी इति ख्यातः" । वर्तिका वटई "वनचटक" इति प्रसिद्धा ।
स्त्रियां वर्तकेत्यपि । आदिशब्दात् सारिका कपिञ्जलादयः । एकैकम् ॥ ३५ ॥</c>

<v>गरुत्पक्षच्छदाः पत्रं पतत्रं च तनूरुहम् ।
स्त्री पक्षतिः पक्षमूलं चञ्चुस्त्रोटिरुभे स्त्रियौ ॥ ३६ ॥</v>
<c>गरुत् पक्षः छदः पत्रं पतत्रं तनूरुहं षट् पक्षस्य । गरुतौ प्रक्षौ छदौ । "पक्षसी 
च स्मृतौ पक्षौ" इति शुभांकः । "गरुत्पक्षेतरौ छदम्" इति क्लीबकाण्डे बोपा-
लितः । पक्षस्य मूलं पक्षतिरित्युच्यते । पक्षतीति ङीषन्तोऽपि एकम् । चञ्चुः
त्रोटिः द्वे पक्षितुण्डस्य । "चञ्चुश्चञ्चुस्तथा त्रोटिः" इति हलायुधः ॥ ३६ ॥</c>द्वितीय काण्डम्. 
<v>प्रडीनोड्डीनसंडीनान्येताः खगगतिक्रियाः ।
पेशी कोशो द्विहीनेंऽडं कुलायो नीडमस्त्रियाम् ॥ ३७ ॥</v>
<c>प्रडीनं उड्डीनं संडीनं एतास्तिस्रः खगानां गतिक्रियाः गमनव्यापाराः गति-
विशेषा इत्यर्थः । तत्र प्रडीनं तिर्यग्गमनम् । उड्डीनं ऊर्ध्वगमनम् । संडीनं
संगतगमनम् । पेशी "पेशिः" कोशः "कोषः" अण्डं त्रयमण्डस्य । तत्र पेशी
स्त्री । कोशोऽस्त्रियाम् । अण्डं द्विहीने क्लीबे इत्यर्थः । रूपभेदेनैव क्लीबत्वे सिद्धे
द्विहीन इत्युक्तिः साहचर्येण प्राप्तमस्त्रीत्वं वारयति । "पेशीनां मांसखण्डानां
कोशो भाण्डागारमिति नामैक्यम्" इति स्वामी । कुलायः कुलं पक्षिसंतानः
अयते यत्र । नीडं द्वे पक्षिगृहस्य "घरटा, खोंपा, कोठें इति प्रसिद्धस्य" ॥ ३७ ॥</c>

<v>पोतः पाकोऽर्भको डिम्भः पृथुकः शावकः शिशुः ।
स्त्रीपुंसौ मिथुनं द्वन्द्वं युग्मं तु युगुलं युगम् ॥ ३८ ॥</v>
<c>पोतः पाकः अर्भकः डिम्भः पृथुकः शावकः शिशुः सप्तकं शिशु-
मात्रस्य । स्त्रियां तु पोती ङीबन्ता । पाका अर्भका डिम्भा पृथुका एते च
टाबन्ताः । स्त्रीपुंसौ मिथुनं द्वन्दं त्रीणि स्त्रीपुरुषरूपयुग्मस्य । स्त्री च पुमांश्च
स्त्रीपुंसौ । "अचतुरविचतुर" इति साधुः । द्वन्द्वशब्दस्य स्त्रीपुंसपरत्वे कालिदास-
प्रयोगः । "द्वन्द्वानि भावं क्रियया विवतव्रुः" इति । युग्मं युगुलं युगं त्रयं युग्मस्य ।
केचित्तु द्वन्द्वयुग्मे इति समस्तं पठित्वा द्वन्द्वादिचतुष्टयं समानमाहुः ॥ ३८ ॥</c>

<v>समूहो निवहव्यूहसंदोहविसरव्रजाः ।
स्तोमौघनिकरव्रातवारसंघातसंचयाः ॥ ३९ ॥</v>
<c>समूहः निवहः व्यूहः संदोहः विसरः व्रजः स्तोमः ओघः निकरः व्रातः वारः
संघातः संचयः ॥ ३९ ॥</c>

<v>समुदायः समुदयः समवायश्चयो गणः ।
स्त्रियां तु संहतिर्वृन्दं निकुरम्ब कदम्बकम् ॥ ४० ॥</v>
<c>समुदायः समुदयः समवायः चयः गणः संहतिः
वृन्दं निकुरम्बं कदम्बकं द्वाविंशतिः समूहस्य । तत्र संहतिः स्त्रियाम् । "वारः
सूर्यादिदिवसे द्वारेऽवसरवृन्दयोः । कुब्जवृक्षे हरे वारो वारं मद्यस्य भाजनम्"
इति विश्वप्रकाशः ॥ ४० ॥</c>
सटीकामरकोशस्य [मनुष्यवर्गः
<v>वृन्दभेदाः समैर्वर्गः संघसार्थो तु जन्तुभिः ।
सजातीयैः कुलं यूथं तिरश्चां पुन्नपुंसकम् ॥ १ ॥</v>
<c>वृन्दभेदाः समुदायविशेषा वक्ष्यन्त इति शेषः ।
समैः सजातीयैः प्राणिभिरप्राणिभिर्वा समूहो वर्ग इत्युच्यते एकम् । यथा 
मनुष्यवर्गः शैलवर्गः । सजातीयैर्विजातीयैरपि जन्तुभिः प्राणिभिरेव समूहः
संघः सार्थ इति चोच्यते द्वे । यथा पशुसंघः वणिक्सार्थः । सजातीयैर्जतुभिरेव
कुलम् । यथा विप्रकुलम् । "कुलं जनपदे गोत्रे सजातीये गणेऽपि च" इति
एकम् । तिरश्चामेव सजातीयानां समूहे यूथम् । यथा मृगयूयम् । एकम् ॥ ४१ ॥</c>

<v>पशूनां समजोऽन्येषां समाजोऽथ सधर्मिणाम् ।
स्यान्निकायः पुञ्जराशी तूत्करः कूटमस्त्रियाम् ॥ ४२ ॥</v>
<c>पशूनामेव वृन्दं समज इत्युच्यते एकम् । अन्येषां पश्वतिरिक्तानां वृन्दं समाजः ।
यथा श्रोत्रियसमाजः एकम् । सधर्मिणां एकधर्मवतां समूहो निकायः । यथा
श्रोत्रियनिकायः । पुञ्जः "पिञ्जः" राशिः उत्करः कूटं चत्वारि धान्यादि-
राशेः । "कूटं पुन्नपुंसकम्" ॥ ४२ ॥</c>

<v>कापोतशौकमायूरतैत्तिरादीनि तद्गणे ।
गृहासक्ताः पक्षिमृगाश्छेकास्ते गृह्यकाश्च ते ॥ ४३ ॥</v>
<c>तद्गणे तेषां कपोतादीनां समूहे कापोता-
दीनि स्युः । यथा कपोतानां समूहः कापोतम् । शुकानां समूहः शौकम् । एवं
मयूराणां समूहः मायूरम् । तित्तिराणां समूहस्तैत्तिरम् । कपोतादिभ्यः "अनु-
दात्तादेरमञ्" । आदिशब्दात् काकमित्यादि । ये गृहासक्ताः क्रीडार्थं पञ्जरादौ
स्थापिता इति यावत् । ते पक्षिमृगाः छेका गृह्यका इति च स्युः द्वे । गृह्या
एव गृह्यकाः स्वार्थे कन् ॥ ४३ ॥</c>

<v>मनुष्या मानुषा मर्त्या मनुजा मानवा नराः ।
स्युः पुमांसः पञ्चजनाः पुरुषाः पूरुषा नरः ॥ १ ॥</v>
<c>मनुष्याः मनोरपत्यानि पुमांसः "मनोर्जातौ" इति पाणिनिसूत्रेण यत् प्रत्ययः पुगागमश्च । मानुषाः
मर्त्याः मनुजाः मानवाः नराः पुमांसः पञ्चजनाः पञ्चमिः पृथिव्यादिमहाभूतै-
र्जन्यते प्रादुर्भवतीति । पुरुषाः पूरुषाः नरः एकादश मनुष्याणाम् । नृशब्द-
स्पेकवचनं तु ना । पुमांस इत्यादि पञ्चकं तु पुंव्यक्तावपि प्रायेण प्रयुज्यते ।
यथा पुंस्कोकिलाः ॥ १ ॥</c><v>स्त्री योषिदबला योषा नारी सीमन्तिनी वधूः ।.
प्रतीपदर्शिनी वामा वनिता महिला तथा ॥ २ ॥</v>
<c>स्त्री स्त्यायतः शुक्रशोणिते यस्याम् । "स्त्यै संघाते" ।
योषित् जोषित् जोषिता योषितेत्यपि । "स्त्री वधूर्योषिताङ्गना" इति त्रिकाण्ड-
शेषः । अबला अल्पं बलं यस्याः । अल्पार्थे नञ् । अनुदरा कन्येतिवत् ।
योषा "जोषेति चवर्गतृतीयादिः" नारी सीमन्तिनी वधूः प्रतीपदर्शिनी ।
प्रतीपं द्रष्टुं शीलमस्याः अपाङ्गनिरीक्षणत्वात् । वामा वनिता महिला "मह-
स्योत्सवस्य इला भूमिरिति विग्रहे महेला । महं उत्सवं लातीति महलापि"
एकादश स्त्रियाः । स्त्रियौ । योषितौ । वध्वौ ॥ २ ॥</c>

<v>विशेषास्त्वङ्गना भीरुः कामिनी वामलोचना ।
प्रमदा मानिनी कान्ता ललना च नितम्बिनी ॥ ३ ॥</v>
<c>विशेषाः स्त्रीणां भेदा
वक्ष्यन्त इति शेषः । अङ्गनेत्येकं प्रशस्ताङ्ग्याः । एवं रामापर्यन्तमेकैकम् । तत्र
भीगर्भयशीला । भीरूरिति दीर्घोकारान्ता । भीलुर्भीलूश्च कामिनी काम-
यमाना । वामलोचना चारुनेत्रा । प्रमदा प्रकृष्टकामवेगा । मानिनी प्रणयको-
पवती । "स्त्रीणामीर्ष्याकृतः कोपो मानोऽन्यासङ्गिनि प्रिये" इति । कान्ता मनो-
हरा । ललना ललनयुक्ता । नितम्बिनी ॥ ३ ॥</c>

<v>सुन्दरी रमणी रामा कोपना सैव भामिनी ।
वरारोहा मत्तकाशिन्युत्तमा वरवर्णिनी ॥ ४ ॥</v>
<c>सुन्दरी शोभनावयवा । "सुन्द-
रापि" । रमणी रमयन्ती । "रमणापि" रामा रममाणा । कोपना "कोपनी
कोपिनी" भामिनी द्वे कोपशीलायाः । वरारोहा "वरः आरोहो नित-
म्बोऽस्याः" । मत्तकाशिनी मत्ता क्षीबेव काशते भाति । उपपदार्थः कर्ता
प्रत्ययार्थस्य कर्तुरुपमानं "कर्तर्युपमाने" इति णिनिः । "मत्तकासिनी" ।
उत्तमा वरवर्णिनी "वरः वर्णोऽस्त्यस्याः" । चत्वारि गुणैरुत्कृष्टायाः स्त्रीयाः ।
"यद्वा उत्तमेति न पर्यायः" । किंतु उत्तमा स्त्री सैतत्पर्याया ज्ञेयेति तदर्थः ।
"शीते सुखोष्णसर्वाङ्गी ग्रीष्मे या सुखशीतला । भर्तृभक्ता च या नारी विज्ञेया
वरपर्णिनी" इति रुद्रः" ॥ ४ ॥</c>सटीकामरकोशस्य [मनुष्यवर्गः
<v>कृताभिषेका महिषी भोगिन्योऽन्या नृपस्त्रियः ।
पत्नी पाणिगृहीती च द्वितीया सहधर्मिणी ॥ ५ ॥</v>
<c>या कृताभिषेका नृपस्त्री सा महिषीत्येकम् । अन्या
अकृताभिषेका नृपस्त्रियो भोगिन्य इत्युच्यन्ते एकम् । पत्वी पाणिगृहीती
द्वितीया "द्वयोः पूरणी द्वितीया । "द्वितीया तिथिगेहिन्योर्द्वितीयः पूरणे द्वयोः"
इति हेमचन्द्रः ।" सहधर्मिणी सह धर्मोऽस्ति यस्याः । पत्या सह कर्मस्व
धिकारात् । सधर्मिणीत्यपि ॥ ५ ॥</c>

<v>भार्या जायाऽथ पुंभूम्नि दाराः स्यात्तु कुटुम्बिनी ।
पुरंध्री सुचरित्रा तु सती साध्वी पतिव्रता ॥ ६ ॥</v>
<c>भार्या जाया जायतेऽस्याम् । "जाया-
यास्तद्धि जायात्वं यदस्यां जायते पतिः" इति मनुः । दाराः दारयन्ति
भ्रातृन् "दु विदारणे" णिजन्तः । सप्त परिणीतायाः स्त्रीयाः । तत्र दारशब्दो
नित्यं पुंसि बहुवचनान्तश्च । दारशब्दष्टाबन्तोऽपि । "क्रोडा हारा तथा दारा
त्रय एते यथाक्रमम् । क्रोडे हारे च दारेषु शब्दाः प्रोक्ता मनीषिभिः"इति
हेमचन्द्रात् । पाणिर्गृहीतोऽस्याः पाणिगृहीती ङीषन्ता । कुटुम्बिनी कुटुम्बमस्ति
यस्याः सा । "कुटुम्बं पोष्यवर्गे च" इत्यमरमाला । पुरन्ध्री "पुरन्धिः" द्वे पतिपु-
त्रादिमत्याः । सुचरित्रा सती साध्वी पतिव्रता चत्वारि पतिसेवातत्परायाः ॥ ६ ॥</c>

<v>कृतसापत्निकाऽध्यूढाधिविन्नाथ स्वयंवरा ।
पतिंवरा च वर्याऽथ कुलस्त्री कुलपालिका ॥ ७ ॥</v>
<c>कृतसापत्निका अध्यूढा अधिविन्ना त्रीणि कृतानेकविवाहस्य पुंसो या प्रथ-
मोढा स्त्री तस्याः । कृतं सापत्निकं सपत्नीभावोऽस्याः सा । कृतसापत्नकेति
पाठः । स्वयंवरा पतिंवरा वर्या त्रीणि स्वेच्छया पतिवरणोद्युक्तायाः । स्वयं
वृणुते स्वयंवरा । कुलस्त्री कुलपालिका द्वे कुलवत्याः ॥ ७ ॥</c>द्वितीयं काण्डम..
<v>कन्या कुमारी गौरी तु नग्निकाऽनागतार्तवा ।
स्यान्मध्यमा दृष्ठरजास्तरुणी युवतिः समे ॥ ८ ॥</v>
<c>कन्या कुमारी द्वे प्रथमवयसि वर्तमानायाः । गौरी नग्निका अनागतार्तवा त्रीणि अदृष्टरज-
स्कायाः । अनागतं अप्राप्तं आर्तवं रजो यस्याः सा । "अष्टवर्षा भवेद्गौरी
दशमे नग्निका भवेत्" इति तस्या अवान्तरभेदः । "अष्टवर्षा भवेद्गौरी
दशमे नग्निका भवेत्" इति तस्या अवान्तरभेदः । "अष्टवर्षा भवेत्कन्या नववर्षा 
च रोहिणी । दशवर्षा भवेद्गौरी चात ऊर्ध्वं रजस्वला" इति स्मृतिवचनम् ।
"यावत् षोडशसंख्यमब्दमुदिता बाला ततस्त्रिंशतं तावत्स्यात्तरुणीति बाणवि-
शिखैः संख्या तु यावद्भवेत् । सा प्रौढेत्यभिधीयते कविवरैर्वृद्धा तदूर्ध्व स्मृता
निन्द्या कामकलाकलापविधिषु त्याज्या सदा कामिभिः । "बालेति गीयते
नारी यावद्वर्षाणि षोडश" । "श्यामा षोडशवार्षिकीति" । "गौरी त्वसंजातर-
जाः" इत्यप्युक्तं भवति । मध्यमा दृष्टरजाः द्वे प्रथमप्राप्तरजोयोगायाः । तरुणी 
"तु प्लवनतरणयोः" त्रो रश्च लो वेत्यनन् । तलुनी । तरुणतलुनशब्दौ यौव-
नवाचिनौ । "वयसि प्रथमे" इति ङीप् । "तलूनः पवने यूनि युवत्यां तलुनी
स्मृता" इति मेदिनी । युवतिः "युवतीति ङीषन्तेति केचित् । यूनीति ङीषन्त-
ऽन्यत्र" द्वे मध्यमवयसि वर्तमानायाः ॥ ८ ॥</c>

<v>समाः स्नुषाजनीवध्वश्चिरिंटी तु सुवासिनी ।
इच्छावती कामुका स्याद्वृषस्यन्ती तु कामुकी ॥ ९ ॥</v>
<c>स्नुषा जनी "जनिः" वधूः
त्रयं पुत्रादिभार्यायाः । "वधूः पत्न्यां स्नुषानार्योः स्पृक्कासारिवयोरपि ।
नवपरिणीतायां च" इति हैमात् । वधूरित्येकं नवोढायाः स्त्रिया अपि । चिरिण्टी
"चिरण्टी" । "चिरण्टी तु सुवासिन्यां स्याद्द्वितीयवयःस्त्रीयाम्" इति विश्वप्र-
काशः । सुवासिनी द्वे किंचिल्लब्धयौवनायां परिणीतायाम् । सुष्टु वसति
सुवासिनी । स्ववासिनीत्यपि पाठः । तत्र स्वेषु पित्रादिषु वस्तुं शील-
मस्या इति विग्रहः । "स्ववासिन्यां चिरिण्टी स्याद्द्वितीयवयः स्त्रियाम्"
इति रुद्रः । इच्छावती कामुका द्वे यभनादीच्छावत्याः । वृषस्यन्ती वृषं नरं
आत्मनः इच्छति । क्यचि सुगागमः शतृप्रत्ययः उगितश्चेति ङीप् । कामुकी
द्वे "अश्ववृषवत्" मैथुनेच्छावत्याम् ॥ ९ ॥</c>

<v>कान्तार्थिनी तु या याति संकेतं साऽभिसारिका ।
पुंश्चली धर्षिणी बन्धक्यसती कुलटेत्वरी ॥ १० ॥</v>
<c>या कान्तार्थिनी भर्तुः संकेत-
स्थानं गच्छति साऽभिसारिका । यदुक्तम् । "हित्वा लज्जाभये श्लिष्टा मदेन
मदनेन या । अभिसारयते कान्तं सा भवेदभिसारिका" इति । एकम् । पुंश्चली
पुंसो भर्तुः सकाशाच्चलति पुरुषान्तरं गच्छति । धर्षिणी "धर्षणी कृषधा-
तोरनिः कर्षणिः" । बन्धकी असती कुलटा इत्वरी ॥ १० ॥</c>

<v>स्वैरिणी पांशुला च स्यादशिश्वी शिशुना विना ।
अवीरा निष्पतिसुता विश्वस्ताविधवे समे ॥ ११ ॥</v>
<c>स्वैरिणी पांशुला अष्ट स्वैरिण्याः । या शिशुना रहिता सा अशिश्वी एकम् । निष्प-
तिसुता पतिपुत्ररहिता सा अवीरा एकम् । "पतिपुत्रवती वीरा" इति नाम-
माला । विश्वस्ता विफलं श्वसिति स्म । "श्वस प्राणने" । "विश्वस्तो जात-
विश्वस्ता विश्वस्ता विधवा स्त्रियाम्" इति विश्वः । विधवा द्वे रण्डायाः ।
पांसुलाऽथ स्यादित्यपि पाठः ॥ ११ ॥</c>सटीकामरकोशस्य [मनुष्यवर्गः
<v>आलि सखी वयस्याऽय पतिवत्नी सभर्तृका ।
वृद्धा पलिक्नी प्राज्ञी तु प्रज्ञा प्राज्ञा तु धीमती ॥ १२ ॥</v>
<c>आलिः सखी वयस्या त्रयं सख्याः ।
"आलिः सखी सेतुरालिरालिरावलिरिष्यते" इति शाश्वतः । पतिवत्नी
सभर्तृका द्वे जीवद्भर्तृकायाः । वृद्धा पलिक्नी । पलितं केशशौक्ल्यं अस्ति
यस्याः । द्वे पक्वकेश्याम् । प्राज्ञी प्रज्ञा द्वे या यत्किमपि स्वयं प्रकर्षेण
जानाति तस्याः । प्राज्ञा धीमती द्वे बुद्धिमत्याः ॥ १२ ॥</c>

<v>शूदी शूद्रस्य भार्या स्याच्छूद्रा तज्जातिरेव च ।
आभीरी तु महाशूद्री जातिपुंयोगयोः समा ॥ १३ ॥</v>
<c>शूद्रस्य भार्या सा विजातीयाऽपि शुद्रीत्युच्यते एकम् । तज्जातिः शूद्रजातिः "अन्यभा-
र्यापि" शूद्रेत्युच्यते । आभीरी महाशूद्री द्वे गोपालिकायाः । जातिपुंयो-
गयोः महाशूद्रस्य जातौ महाशद्रस्य स्त्रीत्येवंरूपं पुंयोगे च समा । उभय-
त्रापि नामद्वयं ङीष्प्रत्ययान्तमेवेत्यर्थः ॥ १३ ॥</c>

<v>अर्याणी स्वयमर्या स्यात्क्षत्रिया क्षत्रियाण्यपि ।
उपाध्यायाप्युपाध्यायी स्यादाचार्यापि च स्वतः ॥ १४ ॥</v>
<c>अर्याणी अर्या द्वे वैश्यना-
त्युत्पन्नायाः स्त्रीयाः । स्वयं वैश्यजातिः भार्या तु यस्य कस्यचिदस्तु इत्यर्थो
बोध्यः । एवं क्षत्रिया क्षत्रियाणी द्वे स्वयं क्षत्रियजातिः भार्या तु यस्व
कस्यचित् । उपाध्याया उपाध्यापी द्वे स्वयं या अध्यापिका तस्याम् । उपे-
त्याधीयते यस्याः सकाशादित्युपाध्याया । "पुराकल्पे तु नारीणां व्रतबन्धन-
मिष्यते । अध्यापनं च वेदानां सावित्रीवचनं तथा" इति पाराशरमाधवीये यमः ।
तथा स्वतः स्वयं मन्त्रव्याख्याकृदाचार्या स्यात् एकम् । त्रयमपि समानार्थमि-
त्येके ॥ १४ ॥</c>

<v>आचार्यानी तु पुंयोगे स्यादीर्यी क्षत्रियी तथा ।
उपाध्यायान्युपाध्यायी पोटा स्त्रीपुंसलक्षणा ॥ १५ ॥</v>
<c>पुंयोगे आचार्यस्य स्त्रीत्येवंरूपेऽर्थे आचार्यानीत्येकम् । "आचा-
र्यादणत्वं च" इति णस्वाभावः । तथा अर्यस्य स्त्रीत्येर्थे  अर्यीत्येकम् । एवं क्षत्रिवस्य
स्रीत्यर्थे क्षत्रियी एकम् । उपाध्यायानी उपाध्यायस्य स्त्री उपाध्यायी द्वे उपा-
ध्यापस्य भार्यायाम् । स्त्रीपुंसलक्षणा स्वनश्मश्रुरूपेण स्त्रीपुंसचिह्वेन युक्ता
पोटेत्युच्यते ॥ १५ ॥</c>द्वितीय काण्डम्, 
<v>वीरपत्नी वीरभार्या वीरमाता तु वीरसूः ।
जातापत्या प्रजाता च प्रसूता च प्रसूतिका ॥ १६ ॥</v>
<c>वीरपत्नी वीरः पतिर्यस्याः सा । वीरभार्या द्वे 
वीरस्य भार्यायाः । वीरमाता वीरसूः द्वे वीरस्य मातरि । जातापत्या प्रजाता
प्रसूता प्रसूतिका चत्वारि प्रसूतायाः ॥ १६ ॥</c>

<v>स्त्री नग्निका कोटवी स्याद्दूतीसंचारिके समे ।
कात्यायन्यर्धवृद्धा या काषायवसनाऽधवा ॥ १७ ॥</v>
<c>या नग्निका नग्ना स्त्री कोट-
वीत्येकम् । "कोट्टवीसपि" दूती "बाहुलकात् क्तिन् दूतिः" संचारिका
द्वे दूतिकायाः । संचारयति प्रापयति स्वामिसंदेशमिति संचारिका । अर्ध-
वृद्धा काषायवसायऽधवेति विशेषणत्रयविशिष्टा या सा कात्यायनीत्युच्यते
एकम् । अर्धवृद्धेति धर्मप्रधानत्वादर्धवृद्धत्वेन युक्तेत्यर्थः ॥ १७ ॥</c>

<v>सैरन्ध्री परवेश्मस्था स्ववशा शिल्पकारिका ।
असिन्की स्यादवृद्धा या प्रेष्याऽन्तःपुरचारिणी ॥ १८ ॥</v>
<c>या परवेश्मस्था स्वतन्त्रा केशप्रसाधनादिशिल्पकारिणी चेति विशेषणत्रयोपेता
तस्यां सैरन्ध्रीति नामैकम् । "सैरिन्ध्रीतीकारमध्यपाठः" इति रभसः । उक्तं तु
कात्येन । "चतुःषष्टिकलाभिज्ञा शीलरूपादिसेविनी । प्रसाधनोपचारज्ञा
सैरन्ध्रीति परिकीर्तिता" इति । अवृद्धा प्रेष्याऽन्तःपुरचारिणीति च विशेषणत्रयो-
पेता या साऽसिक्नी स्यादित्येकम् । प्रेष्यते राज्ञीभिरिति प्रेष्या ॥ १८ ॥</c>

<v>वारस्त्री गणिका वेश्या रूपाजीवाऽथ सा जनैः ।
सत्कृता वारमुख्या स्यात्कुट्टनी शंभली समे ॥ १९ ॥</v>
<c>वारस्त्री गणिका वेश्या "मूर्धन्यमध्यपाठोऽपि" । रूपाजीवा चत्वारि
वेश्यायाः । वारस्य वृन्दस्य स्त्री पारस्त्री । रूपमाजीवो जीविका यस्याः सा
रूपाजीवा । सा वेश्या गुणवत्स्वाञ्जनैः सत्कृता सती वारमुस्व्या स्यात्
एकन् । "वारे वेश्यावृन्दे मुख्या वारमुख्या" । कुट्टनी शंभली । संभलीति
देन्त्यादिरपि । द्वे परनारी पुंसा योजयित्र्याम् । "शं सुखं भलते वदतीति
शंमली" ॥ १९ ॥</c>सटीकामरकोशस्य [मनुष्यवर्गः 
<v>विप्रश्निका त्वीक्षणिका दैवज्ञाऽथ रजस्वला ।
स्त्रीधर्मिण्यविरात्रेयी मलिनी पुष्पवत्यपि ॥ २० ॥</v>
<c>विप्रश्निका ईक्षणिका देवज्ञा त्रयं शुभाशुभनिरूपिण्याः ।
रजस्वला स्त्रीधर्मिणी अविः आत्रेयी मलिनी पुष्पवती ॥ २० ॥</c>

<v>ऋतुमत्यप्युदक्यापि स्याद्रजः पुष्पमार्तवम् ।
श्रद्धालुर्दोहदवती निष्कला विगतार्तवा ॥ २१ ॥</v>
<c>ऋतुमती उदक्या अष्ट रजस्वलायाः । "द्वादशाद्वत्सरादूर्ध्वमापञ्चाशत्समाः स्त्रीयाः ।
मासि मासि भगद्वारात्प्रकृत्यैवार्तवं स्रवेत्" इति वैद्यशास्त्रे । "द्वादशाब्दे व्यतीते
तु यदि पुष्पं बहिर्न हि । अन्तः पुष्पं भवत्येव पनसोदुम्बरादिवत्" इति वात्स्या-
यनः । स्त्रीधर्मो रजः सोऽस्ति अस्याः सा स्त्रीधर्मिणी । "अविं स्त्रीधर्मिणीं
विद्यात्" इति कात्यः । अवीति दीर्घान्तापि । आत्रेयीवदगम्यत्वादात्रेयी ।
आत्रेयिकेत्यन्यत्र । रजः पुष्पं आर्तवं त्रीणि स्त्रीरजसः । ऋतुरेवार्तवं प्रज्ञा-
घण् । ऋतुर्नाम शोणितदर्शनोपलक्षितो गर्भधारणयोग्यः स्त्रीणामवस्यावि-
शेष उच्यते । श्रद्धालुः दोहदवती द्वे गर्भवशादन्नादिविशेषाभिलाषिण्याः ।
"दोहदं गर्भिण्यभिलाषोऽस्यस्याः" निष्कला "निष्कली" विगतार्तवा 
द्वे हीनरजस्कायाः । "निर्गतं कलं शुक्रमस्याः निष्कला" ॥ २१ ॥</c>

<v>आपन्नसत्त्वा स्याद्गुर्विण्यन्तर्वत्नी च गर्भिणी ।
गणिकादेस्तु गाणिक्यं गार्भिणं यौवतं गणे ॥ २२ ॥</v>
<c>आपन्नसत्वा आपन्नं सत्वं जंतुरनयाऽस्यां वा ।
गुर्विणी अंतर्वत्री गर्भिणी चत्वारि गर्भिण्याः ।
आपन्नसत्वा आपन्नं सत्वं जंतुरनयाऽस्यां वा । गुर्विणी अन्तर्वत्नी गर्भिणी
गाणिक्यादि । यथा गणिकानां समूहो गाणिक्यम् । गर्भिणीनां समूहो
गार्भिणम् । युवतीनां समूहो यौवतम् । एकैकम् ॥ २२ ॥</c>द्वितीयं काण्डम्:.
<v>पुनर्भूर्दिधिषूरूढा द्विस्तस्या दिधिषुः पतिः ।
स तु द्विजोऽग्रेदिधिषूः सैव यस्य कुटुम्बिनी ॥ २३ ॥</v>
<c>या द्विरूढा द्विवारं
वृता तत्र पुनर्भूः दिधिषूः दिधीषूः दिधिषुरपि । द्वे । पूर्वमेकस्य भूत्वा
पुनरन्यस्य भवतीति पुनर्भूः । "अक्षता च क्षता चैव पुनर्भूः संस्कृता पुनः"
इत्युक्तम् । मनुस्तु । "ज्येष्ठायां यद्यनूढायां कन्यायामूह्यतेऽनुजा । सा चाग्रे-
दिधिषुर्ज्ञेया पूर्वा तु दिधिषुर्मता" इत्याह । दिधिष्वौ । तस्या द्विरूढायाः
पतिर्दिधिषुरित्युच्यते एकम् । "पुनर्भूः पतिरुक्तश्च पुनर्भूर्दिधिषुस्तथा" इत्येषो-
ऽप्युदन्त इति स्वामी । सा पुनर्भूर्यस्य द्विजस्य कुटुम्बिनी कुटुम्बं पुत्रा-
दिपोष्यवर्गस्तद्वती सोऽग्रेदिधिषूरित्येकम् । अग्रेदिधिषुरिति ह्रस्वान्तोऽपि ।
दिधिषूः परपूर्वाग्रेदिधिपुस्तत्पुरन्धिकः" इति नाममाला । द्विजशब्देन वर्ण-
त्रयस्यापि ग्रहणम् ॥ २३ ॥</c>

<v>कानीनः कन्यकाजातः सुतोऽथ सुभगासुतः ।
सौभागिनेयः स्यात्पारस्त्रैणेयस्तु परस्त्रियाः ॥ २४ ॥</v>
<c>कन्यकाया अनूढाया जातः सुतः कानीन
इत्युच्यते कर्णः व्यासश्च । एकम् । सुभगासुतः सौभागिनेयः द्वे सुभगापु-
त्रस्य । यः परस्त्रीयाः सुतः पारस्त्रैणेयः एकम् ॥ २४ ॥</c>

<v>पैतृष्वसेयः स्यात्पैतृष्वस्त्रीयश्च पितृष्वसुः ।
सुतो मातृष्वसुश्चैवं वैमात्रेयो विमातृजः ॥ २५ ॥</v>
<c>पितृष्वसुः पितृभगिन्याः सुतः पैतृष्वसेयः पैतृष्वस्त्रीयः द्वे । मातृष्वसुः सुतोऽप्येवम् । यथा
मातृष्वसेयः मातृष्वस्त्रीयः द्वे । विमाता मातुः सपत्नी तस्याः पुत्रो वैमा-
त्रेय इत्युच्यते एकम् । "वैमात्रोऽप्यन्यत्र" ॥ २५ ॥</c>

<v>अथ बान्धकिनेयः स्याद्वन्धुलश्चासतीसुतः ।
कौलटेरः कौलटेयो भिक्षुकी तु सती यदि ॥ २६ ॥</v>
<c>बान्धकिनेयः बन्धुलः असतीसुतः कौलटेयः पञ्च कुलटापुत्रस्य ॥ २६ ॥</c>

<v>तदा कौलटिनेयोऽस्याः कौलटेयोऽपि चात्मजः ।
आत्मजस्तनयः सूनुः सुतः पुत्रः स्त्रियां त्वमी ॥ २७ ॥</v>
<c>यदि तु सती भिक्षुकी भिक्षार्थिनी तर्हि तस्या आत्मजः कौलटिनेयः कौलटेयः द्वे । कुलानि
भिक्षार्थे अटति न तु जारार्थं तस्याः कुलटायाः पुत्रः कौलटिनेयः । इत-
रस्याः कौलटेर इति भेदः । "कुलं जनपदे गृह" इति विश्वः । आत्मजः तनयः
सूनुः सुतः पुत्रः पञ्चकं पुत्रस्य । "पुन्नाम्नो नरकाद्यस्मात्पितरं त्रायते सुतः ।
तस्मात्पुत्र इति प्रोक्तः स्वयमेव स्वयंभुवा" इति । अमी आत्मजादयः सर्वे
स्त्रियां वर्तमानाः ॥ २७ ॥</c>सटीकामरकोशस्य [मनुष्यवर्गः
<v>आहुर्दुहितरं सर्वेऽपत्यं तोकं तयोः समे ।
स्वजाते त्वौरसोरस्यौ तातस्तु जनकः पिता ॥ २८ ॥</v>
<c>दुहितरं आहुः । यथा आत्मजा तनया सूनुः
सुता पुत्री दुहितेत्यपि ऋदन्तम् । अपत्यं तोकं द्वे तयोः समे पुत्रे दुहितरि च
क्लीबलिङ्गे एवेत्यर्थः । औरसः उरस्यः "औरस्य इत्यपि" द्वे स्वजाते सव्-
र्णायामूढायां स्वस्माञ्जाते पुत्रे न तु दश्त्रिमादौ । तातः जनकः पिता त्रीणि
पितुः ॥ २८ ॥</c>

<v>जनयित्री प्रसूर्माता जननी भगिनी स्वसा ।
ननान्दा तु स्वसा पत्युर्नप्त्री पौत्री सुतात्मजा ॥ २९ ॥</v>
<c>जनयित्री । अन्तर्भावितण्यर्थाञ्जनित्री । प्रसूः माता
जननी "जननिः" चत्वारि जनन्याः । भगिनी स्वसा द्वे स्वसुः । या पत्युः
स्वसा सा ननान्देत्येकम् । ऋदन्तमिदम् । "ननन्देत्यपि" । "ननान्दा तु स्वसा
पत्युर्ननन्दा नन्दिनी च स" इति रभसः" । नप्त्री पौत्री द्वे सुतस्य सुवायाश्चात्मजा
तत्र ॥ २९ ॥</c>

<v>भार्यास्तु भातृवर्गस्य यातरः स्युः परस्परम् ।
प्रजावती भ्रातृजाया मातुलानी तु मातुली ॥ ३० ॥</v>
<c>भ्रातृवर्गस्थ भार्याः परस्परं यातरः स्युः एकम् । प्रजावती
भ्रातृजाया द्वे भ्रातुर्जायायाम् । मातुलानी मातुली "मातुलेत्यपि" द्वे मातु-
लभार्यायाः ॥ ३० ॥</c>

<v>पतिपत्न्योः प्रसूः श्वश्रूः श्वशुरस्तु पिता तयोः ।
पितुर्भ्राता पितृव्यः स्यान्मातुर्भ्राता तु मातुलः ॥ ३१ ॥</v>
<c>पत्युः पत्न्याश्च प्रसूर्माता श्वश्रूरित्युच्यते एकम् ।
तयोः पतिपत्न्योः । पिता श्वशुर इत्युच्यते । श्वश्रूशिशुश्वशुरा इति शमेदा-
द्द्वितालव्याः । एकम् । पितुः भ्राता पितृव्यः एकम् । मातुः भ्राता
मातुल इत्युच्यते एकम् ॥ ३१ ॥</c>

<v>श्यालाः स्युर्भ्रातरः पत्न्याः स्वामिनो देवृदेवरौ ।
स्वस्त्रीयो भागिनेयः स्याज्जामाता दुहितुः पतिः ॥ ३२ ॥</v>
<c>पत्न्याः भ्रातरः श्याला इत्येकम् । श्याल-
शब्दस्तालव्यादिर्दन्त्यादिर्वा । "उच्छिष्टमधुपर्कवाची श्याशब्दः । श्यां
लातीति श्यालः ।" स्वामिनः पत्युर्भ्रातरि कनिष्ठे देवा देवरः । देवृशब्दस्य
देवा देवरौ इत्यादि । "देवृदेवरदेवानः" इति शब्दार्णवादन्यत्र नान्तोऽपि
देवेति ।" स्वस्त्रीयः "धे कृते स्वस्त्रियः । ढकि स्वस्त्रेयः" भागिनेयः द्वे
भगिन्याः पुत्रे । दुहितुः पतिः जामाता स्यात् । एकम् ॥ ३२ ॥</c>द्वितीयं काण्डम्, 
<v>पितामहः पितृपिता तत्पिता प्रपितामहः ।
मातुर्मातामहाद्येवं सपिण्डास्तु सनाभयः ॥ ३३ ॥</v>
<c>पितामहः पितृपिता द्वे पितुः पितरि । तस्य पितामहस्य पिता प्रपितामह इत्येकम् ।
एवं पातुः पित्रादौ मातामहादिः । याथा मातुः पिता मातामहः एकम् । तत्पिता
प्रमातामहः एकम् । सपिण्डाः सनाभयः द्वे सप्तपुरुषावधिज्ञातिषु । "सपिण्डता
तु पुरुषे सप्तमे विनिवर्तते" इति स्मृतेः । "समान एकः पिण्डो देहो मूलपु-
रुषो निर्वाप्यो वाऽस्य । सह पिण्डेन पर्वत इति वा सपिण्डः । समानो नाभि-
र्मूलपुरुषोऽस्य सनाभिः" ॥ ३३ ॥</c>

<v>समानोदर्यसोदर्यसगर्भ्यसहजाः समाः ।
सगोत्रबान्धवज्ञातिबन्धुस्वस्वजनाः समाः ॥ ३४ ॥</v>
<c>समानोदर्यः सोदर्यः सगर्भ्यः सहजः
चत्वारि एकोदरस्य भ्रातुः । सगोत्रः बान्धवः ज्ञातिः बन्धुः स्वः स्वजनः षट्
सगोत्रस्य । समानमेकं गोत्रमस्य सगोत्रः । अत्र स्वशब्दस्य स्वरूपं स्वः स्वौ
स्वाः इत्यादि ॥ ३४ ॥</c>

<v>ज्ञातेयं बन्धुता तेषां क्रमाद्भावसमूहयोः ।
धवः प्रियः पतिर्भर्ता जारस्तूपपतिः समौ ॥ ३५ ॥</v>
<c>तेषां भावसमूहयोः क्रमात् ज्ञातेयं बन्धुता स्यात् । यथा
ज्ञातीनां भावो ज्ञातेयं एकम् । बन्धूनां समूहो बन्धुता एकम् । धवः प्रियः
पतिः भर्ता चत्वारि पत्युः । जारः उपपतिः । द्वे मुख्यादन्यस्य भर्तुः ।
"उपमितः पत्या, उपसृष्टः पतिरनेन वा उपपतिः । "प्रादिभ्यो धातुजस्य
वाच्यो वा चोत्तरपदलोपश्च" इति समासः ॥ ३५ ॥</c>

<v>अमृते जारजः कुण्डो मृते भर्तरि गोलकः ।
भ्रात्रीयो भ्रातृजो भ्रातृभगिन्यौ भ्रातरावुभौ ॥ ३६ ॥</v>
<c>अमृते भर्तरि जाराञ्जातः
कुण्ड इत्युच्यते एकम् । कुण्ड्यते कुलमनेन कुण्डः । "कुडि दाहे" । स्त्रिया तु
कुण्डी । "कुण्डमग्न्यालये मानभेदे देवजलाशये । कुण्डी कमण्डलौ जारात्पति-
वत्नीसुते पुमान्" । मृते भर्तरि जाराञ्जातो गोलक इस्येकम् । भ्रात्रीयः
"भ्रातृव्यः" भ्रातृजः द्वे भ्रातृपुत्रस्य । भ्रातृभगिन्यौ भ्रातराविति
स्यातां एकम् । उभाविति सहोक्तौ सत्यामिति सूचनार्थम् । भ्राता च स्वसा
च भ्रातरौ । "भ्रातृपुत्रौ स्वसृहितृभ्वाम्" इत्वेकशेषः ॥ ३६ ॥</c>सटीकामरकोशस्य [मनुष्यवर्गः 
<v>मातापितरौ पितरौ मातरपितरौ प्रसूजनयितारौ ।
श्वश्रूश्वशुरौ श्वशुरौ पुत्रौ पुत्रश्च दुहिता च ॥ ३७ ॥</v>
<c>मातापितरौ पितरौ मातरपितरौ प्रसूजनयितारौ चत्वारि द्विवचनान्तानि मात्रा सहोक्ते
पितरि । माता च पिता च पितरौ । "पिता मात्रा" इत्येकशेषः । मातापितरा-
वित्यत्र ऋकारयोरङ्भावो निपात्यते । तेन मातरपितराभ्यामिति प्रयोग 
इति न्यासः । श्वश्रूश्वशुरौ श्वशुरौ द्वे सहोक्तयोः श्वश्रूश्वशुरयोः । पुत्रश्च दुहिता
च एकशेषे पुत्रौ स्यातामित्यर्थः । एकम् ॥ ३७ ॥</c>

<v>दम्पती जम्पती जायापती भार्यापती च तौ ।
गर्भाशयो जरायुः स्यादुल्बं च कललोऽस्त्रियाम् ॥ ३८ ॥</v>
<c>दम्पती जम्पती जायापती
भार्यापती चत्वारि दंपत्योः । जायाशब्दस्य जंभावो दंभावश्च वा निपात्यते ।
तावित्यनेनैते शब्दा द्विवचनान्ताः पुंसीति सूचितम् । "शाल्मली मैथिली
मैत्री दम्पती जम्पती च सा" इति वाचस्पतौ स्त्रीत्वमप्युक्तम् । गर्भाशयः जरायुः
उल्बं त्रीणि येन वेष्टितो गर्भः कुक्षौ तिष्ठति तस्य चर्मणः । गर्भ आशेतेऽत्र
गर्भाशयः । जरायुरुदन्तः । कलल इत्येकम् । शुक्रशोणितसन्निपातस्य प्रसि-
द्धत्वादस्य पर्यायो नोक्तः किंतु अस्त्रीत्वमात्रं विधीयते । उल्बपर्यायः कलल
इत्येके । यदाहुः । तदुल्बं कललं च तदिति ॥ ३८ ॥</c>

<v>सूतिमासो वैजननो गर्भो भ्रूण इमौ समौ ।
तृतीयाप्रकृतिः षण्ढः क्लीबः पण्डो नपुंसके ॥ ३९ ॥</v>
<c>सूतिमासः वैजननः द्वे
प्रसवमासस्य । यत्र नवमे वा दशमे मासि प्रसूयते तस्येत्यर्थः । "विजायते-
ऽस्मिन्विजननः" विजनन एव वैजननः । स्वार्थेऽण् । गर्भः भ्रूणः द्वे कुक्षिस्थस्य
प्राणिनः । तृतीयाप्रकृतिः षण्ढः क्लीबः पण्डः नपुंसकः पञ्च नपुंसकस्य । तृती-
याप्रकृतिरिति षडक्षरं नाम । "संज्ञापूरण्योश्च" इति निषेधान्न पुंवद्भावः । तृती-
यप्रकृतिरित्यपि । नञ्घटितमनित्यमिति न्यायेन उक्तनिषेधानित्यत्वात्पुंव-
द्भावः । षण्ढः स्यात्पुंसि गोपतौ । "आकृष्टाण्डे वर्षवरे तृतीयप्रकृतावपि" इति
कोशान्तरात् । तत्र प्रथमा प्रकृतिः स्त्री । द्वितीया पुमान् । तृतीया क्लीब
इति । षण्ढो मूर्द्धन्यादिस्तालव्यादिर्वा ॥ ३९ ॥</c>

<v>शिशुत्वं शैशवं बाल्यं तारुण्यं यौवनं समे ।
स्यात्स्थाविरं तु वृद्धत्वं वृद्धसंघेऽपि वार्धकम् ॥ ४० ॥</v>
<c>शिशुत्वं शैशवं बाल्यं त्रयं
बालत्वे । तारुण्यं यौवनं द्वे । स्थाविरं वृद्धत्वं वार्धकम् वार्धक्यमित्यपि ।
"वार्धक्यं वार्धके वृद्धसंघऽपि वृद्धाकर्मणि" इति विश्वः । त्रीणि वृद्धत्वे । तत्र
वार्धकमित्येकं वृद्धसंघेऽपि वृद्धानां समूहेऽपि ॥ ४० ॥</c>द्वितीयं काण्डम्. 
<v>पलितं जरसा शौक्ल्यं केशादौ विस्त्रसा जरा ।
स्यादुत्तानशया डिम्भा स्तनपा च स्तनंधयी ॥ ४१ ॥</v>
<c>केशादौ जरसा यत्
शौक्त्यं धवलिमा तत्पलितमुच्यते । आदिना लोनम्नां ग्रहणम् । विस्त्रसा जरा 
द्वे जरायाः । विस्रस्यतेऽनया विस्रसा । जीर्यत्यङ्गमनया जरा । उत्तानशया
डिम्भा स्तनपा स्तनंधयी चत्वारि स्तनंधयस्य । त्रिषु वक्ष्यन्ते । स्त्रीत्वेन
निर्देशः स्त्रीत्वे रूपभेदप्रदर्शनार्थः । डिम्भशब्दः सिंहादिवर्ग उक्तोऽपि स्त्रीयां
टाबन्तत्वप्रदर्शनाय पुनरिहोक्तः ॥ ४१ ॥</c>

<v>बालस्तु स्यान्माणवको वयस्यस्तरुणो युवा ।
प्रवयाः स्थविरो वृद्धो जीनो जीर्णो जरन्नपि ॥ ४२ ॥</v>
<c>बालः माणवकः द्वे बालस्य ।
आषोडशाद्वालः । वयस्यः । वयसि तिष्ठतीति । "वयस्थ इत्यपि" । "वयः
पक्षिणि बाल्यादौ वयो यौवनमात्रके" इति विश्वः । तरुणः युवा त्रयं यूनः ।
प्रवयाः स्थविरः वृद्धः जीनः जीर्णः जरन् षट्कं वृद्धस्य । प्रवयसौ । जरन्तौ ॥ ४२ ॥</c>

<v>वर्षीयान्दशमी ज्यायान्पूर्वजस्त्वग्रियोऽग्रजः ।
जघन्यजे स्युः कनिष्ठयवीयोऽवरजानुजाः ॥ ४३ ॥</v>
<c>वर्षीयान् दशमी ज्यायान् त्रीण्यतिवृद्धस्य । अतिशयेन वृद्धो वर्षी-
यान् वर्षीयांसौ । दशमोऽवस्थाविशेषोऽस्यास्तीति दशमी । वयसि पूर-
णादिनिः । दशामिनौ । ज्यायांसौ । पूर्वजः अग्रियः "अग्रीयः" अग्रजः
त्रीणि ज्येष्ठभ्रातुः । पूर्वस्मिन्काले जातः पूर्वजः । जघन्यजः कनिष्ठः
"कनीयानित्यपि" यवीयान् यविष्ठः "अतिशायन" इतीष्ठन् । अवरजः
अनुजः पञ्चकं कनिष्ठभ्रातुः । जघन्येऽवरकाले जातः जघन्यजः । अवर-
स्मिन्काले जातः अवरजः ॥ ४३ ॥</c>

<v>अमांसो दुर्बलश्हातो बलवान्मांसलोंऽसलः ।
तुन्दिलस्तुन्दिभस्तुन्दी बृहत्कुक्षिः पिचण्डलः ॥ ४४ ॥</v>
<c>अमांसः दुर्बलः छातः त्रीणि अब-
लस्य । छातश्चवर्गादिः । "छो छेदने" । शात इति पाठः । बलवान् मांसलः
अंसलः त्रीणि बलवतः । अंसो बलमस्यास्तीत्यंसलः । तुन्दिलः
तुण्डिलः । तुन्दिकः तुन्दितः । तुन्दिभः "तुण्डिभः" तुन्दी "तुण्डी" बृह-
त्कुक्षिः पिचण्डिलः "पिचिण्डिलः" पञ्च बृहदुदरस्य । तुन्दमस्यास्तीति
तुन्दिलः । तुन्दादिभ्य इलच् मत्वर्थे तुन्दिबलि इति भप्रत्ययश्च । तुण्डिभौ ॥ ४४ ॥</c>
सटिकामरकोशस्य [मनुष्यवर्गः
<v>अवटीटोऽवनाटश्चावभ्रटो नतनासिके ।
केशवः केशिकः केशी बलिनो बलिभः समौ ॥ ४५ ॥</v>
<c>अवटीटः अवनाटः अवभ्रटः नतनासिकः चत्वारि चिपिटनासिकस्य । विग्र
हस्तु नासिकायाः नतं अवनाटमित्यादि । तद्युक्तत्वात् पुरुषोऽवटीटः । अर्श-
आद्यच् । केशवः केशिकः "केशवान्" केशी त्रयं प्रशस्तकेशस्य । प्रशस्ताः
केशाः सन्त्यस्य केशवः । बलिनः बलिभः द्वे जरया श्लथचर्मणः । बलि-
स्त्वक्संकोचोऽस्ति यस्य स बलिनः ॥ ४५ ॥</c>

<v>विकलागस्त्वपोगण्डः खर्वो ह्रस्वश्च वामनः ।
खरणाः स्यात्खरणसो विग्रस्तु गतनासिकः ॥ ४६ ॥</v>
<c>विकलाङ्गः अपोगण्डः द्वे निस-
र्गतो न्यूनावयवस्य । अपकृष्ठं गच्छतीत्यपोगण्डः । पृषोदरादिः । पौर्गण्ड
एकदेशोऽस्य पोगण्डः पौगण्डश्चेत्यपि । "पोगण्डो विकलाङ्गकः" इति रत्नकोशः ।
"पौगण्डो विकलाङ्गः स्याद्" इति हलायुधश्च । स्वर्वः ह्रस्वः वामनः त्रयं ह्रस्वस्य
"खुजा इति ख्यातस्य ।" खरणाः स्वरणसः द्वे तीक्ष्णनासिकस्य "सर-
ळनाकील इति ख्यातस्य ।" स्वरणाः सान्तः । विग्रः विस्व्रः विस्व्नुः
विख्यः । विगता नासिका यस्येति विग्रहः । नासिकाशब्दस्य ग्रादेशः ख्यश्चेति ।
"विग्रो विस्व्रुर्विनासिकः" इति रभसः । गतनासिकः द्वे गतनासिकस्य
"नक्टा इति ख्यातस्य" ॥ ४६ ॥</c>

<v>खुरणाः स्यात्खुरणसः प्रज्ञुः प्रगतजानुकः ।
ऊर्ध्वज्ञुरूर्ध्वजानुः स्यात्संज्ञुः संहतजानुकः ॥ ४७ ॥</v>
<c>खुरणाः सान्तः । खुरणसः अदन्तः । द्वे
विकटनासिकस्य । खुरः शफं तद्वन्नासिकाऽस्य ।
खुरणसौ । प्रज्ञुः "प्रज्ञः" प्रग-
तजानुकः प्रगते विरले जानुनी यस्येति विग्रहः । शेषे कप् । द्वे यस्य जानुनो-
र्महदन्तरालं वर्तते तस्य "फेंगडा इति ख्यातस्य" । ऊर्ध्वज्ञुः "ऊर्ध्वज्ञः"
ऊर्ध्वजानुः द्वे तिष्ठतो यस्य जानुनी ऊर्ध्वे भवतस्तस्य । संज्ञुः "संज्ञः" संहत-
जानुकः द्वे संलग्रजानुकस्य । "प्रज्ञुः प्रगतजानुः स्यात्प्रज्ञोऽप्यत्रैव दृश्यते ।
संज्ञुः संहतजानौ च भवेत्संज्ञोऽपि तत्र हि । ऊर्ध्वज्ञुरूर्ध्वजानुः स्यादूर्ध्वज्ञोऽप्यू-
र्ध्वजानुकः" इति साहसाङ्कः ॥ ४७ ॥</c>द्वितीयं कण्डम्. 
<v>स्यादेडे बधिरः कुब्जे गडुलः कुकरे कुणिः ।
पृश्निरल्पतनौ श्रोणः पङ्गो मुण्डस्तु मुण्डिते ॥ ४८ ॥</v>
<c>एडः बधिरः द्वे श्रवणेन्द्रियहीनस्य
"बहिरा इति ख्यातस्य ।" कुब्जः "न्युजः । "कुब्जो वृक्षप्रभेदे ना
न्युब्जः स्याद्वाच्यलिङ्गकः" इति मेदिनी । गडुलः "गडुरः" । "गडुः पृष्ठगडे
कुब्जे" इति मेदिन्याम् । द्वे कुब्जस्य "कुबडा इति ख्यातस्य ।" कुकरः
कुत्सितौ करौ यस्य सः । कुणिः "कूणिः" । "निसर्गतः कूणिपङ्गुपौगण्डाः" इति
नाममाला । द्वे रोगादिना दूषितकरस्य । पृश्निः "पृष्णिः" अल्पतनुः
द्वे अल्पा तनुर्यस्य तस्य अमानुषप्रायस्य । श्रोणः पङ्गु द्वे जंघाविकलस्य ।
मुण्डः मुण्डितः द्वे कृतवपनस्य ॥ ४८ ॥</c>

<v>बलिरः केकरे खोडे खञ्जस्त्रिषु जरावराः ।
जडुलः कालकः पिप्लुस्तिलकस्तिलकालकः ॥ ४९ ॥</v>
<c>बलिरः केकरः द्वे नेत्रवियुक्तस्य
"काणा, कैरा, तिरवा इति ख्यातस्य" । के मूर्ध्नि कर्तुं शीलमस्येति
केकरः खोडः "खोरः खोलः । "अथ खञ्जके खोडखोरौ" इति रमसः ।
खञ्जः द्वे गतिविकलस्य "लङ्गडा इति ख्यातस्य ।" त्रिष्विति । जरावराः
जराशब्दादवराः अर्वाक्पठिताः उत्तानशयाद्या खञ्जान्तास्त्रिषु वाच्यलिङ्गा
इत्यर्थः । जडुलः "जठुलः" कालकः पिप्लुः त्रयं कृष्णवर्णस्य देहगतचिह्न-
विशेषस्य "लासें इति ख्यातस्य" । तिलकः तिलकालकः द्वे आकृतितो
वर्णतश्च कृष्णतिलतुल्यस्य देहगतचिह्नस्य । तिल इव कालकः ॥ ४९ ॥</c>

<v>अनामयं स्यादारोग्यं चिकित्सा रुक्मतिक्रिया ।
भेषजौषधभैषज्यान्यगदो जायुरित्यपि ॥ ५० ॥</v>
<c>अनामयं आरोग्यं द्वे रोगाभावस्य । "आमयस्याभावः अनामयम् । अर्था-
भावेऽव्ययीभावः ।" चिकित्सा रुक्प्रतिक्रिया द्वे रोगप्रतीकारस्य । "रुजः
प्रतिक्रिया निरसनं रुक्प्रतिक्रिया ।" भेषजं औषधं भैषज्यं "भेषजं भेषं
रोगं जयति भेषजम् ।"  अगदः जायुः पञ्चौषधस्य । अगदसाहचर्याञ्जायु-
रुदन्तः पुंसि ॥ ५० ॥</c>

<v>स्त्री रुगूजा चोपतापरोगव्याधिगदामयाः ।
क्षयः शोषश्च यक्ष्मा च प्रतिश्यायस्तु पीनसः ॥ ५१ ॥</v>
<c>रुक् रुजा उपतापः रोगः व्याधिः गदः आमयः सप्त
रोगमात्रस्य । तत्र रुक् जकारान्ता । रुजा टाबन्ता । उभे स्त्रियौ । क्षयः शोषः
यक्ष्मा त्रीणि क्षयरोगस्य । प्रतिश्यायः पीनसः द्वे पीनसरोगस्य पडसें इति
ख्यातस्य । अयं मुहर्नासाजलस्त्रावी । "आपीचसः प्रतिश्या स्यात्" इति रभ-
सात् प्रतिश्येत्यपि नाम ॥ ५१ ॥</c>सटीकामरकोशस्य [मनुष्यवर्गः
<v>स्त्री क्षुत् क्षुतं क्षवः पुंसि कासस्तु क्षवथुः पुमान् ।
शोफस्तु श्वयथुः शोथः पादस्फोटो विपादिका ॥ ५२ ॥</v>
<c>क्षुत् क्षुतं क्षवः त्रीणि धुतः शिंकेति
ख्यातायाः । कासः क्षवथुः द्वे कासरोगस्य "खोकला इति ख्यातस्य ।"
शोफः श्वयथुः शोथः त्रीणि शोथस्य "सूज इति ख्यातस्य" । पादस्फोटः
विपादिका द्वे पादस्फोटस्य "खोंटा फुटण्याचा रोग इति ख्यातस्य ॥ ५२ ॥</c>

<v>किलाससिध्मे कच्छ्वां तु पामपामे विचर्चिका ।
कण्डूः खर्जूश्च कण्डूया विस्फोटः पिटकःस्त्रियाम् ॥ ५३ ॥</v>
<c>किलासं सिध्मं द्वे सिध्मस्य शिबें "श्वेतकुष्ठ" इति ख्यातस्य ।
कच्छूः पामा पामा विचर्चिका चतुष्कं स्त्रीलिङ्गं खर्जूविशेषस्य । "ओली
खरूज" इति ख्यातस्य । अत्र पामेत्येकं नान्तम् । पामानौ । अपरं टाबन्तम् ।
पामे । कण्डूः "कण्डः" । "खर्जूः खर्जूरी कीटकण्डुषु" इति हैमः । खर्जूः कण्डूया
त्रयं स्त्रीलिङ्गं खर्ज्वाः "सुकी खरूज इति ख्यातायाः ।" विस्फोटः पिटकः ।
"विस्फोटा वटिका स्त्रियाम्" इत्यमरमालायां । वकारादिरपि विटिकेति ।
द्वे फोड इति ख्यातस्य । स्त्रियां तु पिटका क्षिपकावत् ॥ ५३ ॥</c>

<v>व्रणो स्त्रियामीर्ममरुः क्लीबे नाडीव्रणः पुमान् ।
कोठो मण्डलकं कुष्ठश्वित्रे दुर्नामकार्शसी ॥ ५४ ॥</v>
<c>व्रणः ईर्मं अरुः त्रीणि व्रणस्य । ईर्मे । अरुषी । यो व्रणः सदा गलति तत्र नाडीव्रण
इत्येकम् । पुमानिति पुंस्त्वावधारणार्थे निर्देशः । कोठः मण्डलकं कुष्ठं श्वित्रं
चत्वारि कुष्ठस्य । कोठादिद्वयं मण्डलाकृतिकुष्ठस्य "गजकर्ण इति प्रसि-
द्धस्य ।" कुष्टादिद्वयं श्वेतकुष्ठस्येत्येके । दुर्नामकं अर्शः द्वे अर्शोरोगस्य
"मूळव्याध, अर्श" इति ख्यातस्य । "अर्शमिति क्लीबमप्यन्यत्र" ॥ ५४ ॥</c>द्वितीयं काण्डम्.
<v>आनाहस्तु निबन्धः स्याद्गहणीरुक् प्रवाहिका ।
प्रच्छर्दिका वमिश्च स्त्री पुमांस्तु वमथुः समाः ॥ ५५ ॥</v>
<c>आनाहः निबन्धः द्वे मलमूत्रनिरोधस्य "मलबद्धरोग इति ख्यातस्य ।" ग्रह-
णीरुक् प्रवाहिका द्वे संग्रहणीरोगस्य । प्रकर्षेण वहति बहु स्त्रवति गुदमस्यां
सा प्रवाहिका । "मलप्रवहणं प्रवाहिका" इति स्वामी । प्रवाहिका रुक् रोगः
ग्रहणी स्यादित्यन्वयो वा । ग्रहणिरितीकारह्रस्वोऽपि । प्रच्छर्दिका वमिः 
"वमी वम इति पुंलिङ्गोऽपि" वमथुः त्रीणि वमनरोगस्य । तत्राद्यं द्वयं
स्त्रियाम् । वमथुः पुंसीत्यर्थः । समाः समानार्थाः ॥ ५५ ॥</c>

<v>व्याधिभेदा विद्रधिः स्त्री ज्वरमेहभगंदराः ।
"श्लीपदं पादवल्मीकं केशघ्नस्त्विन्दलुप्तकः ॥" (१)
अश्मरी मूत्रकृच्छ्रं स्यात्पूर्वे शुक्रावधेस्त्रिषु ॥ ५६ ॥</v>
<c>अथ व्याधिभेदा वक्ष्यन्ते । विद्रधिरुदरादौ गण्डभेदः । विद्रं दधातीति विद्रधिः स्त्रियाम् ।
"आदिशब्देन कपालकर्णप्रमेहानां पिटका ज्ञेयाः"। ज्वरः प्रसिद्धः ।
मेहति मूत्रयतेऽनेन मेहः । स च रक्तमेहः शुभ्रमेह इत्यादिभेदेन बहुविधः ।
भगंदरो गुह्यसमीपे विस्फोटविशेषः । श्लीपदं पादवल्मीकम् । पादयोः ।
वल्मीकमिव रोग उत्पद्यते । द्वयं श्लीपदरोगस्य वारुळ इति ख्यातस्य ।
केशघ्नः इन्द्रलुप्तकः द्वयं मस्तककेशरोगस्य चाई इति प्रसिद्धस्य । अश्मरी
मूत्रकृच्छ्रं द्वे अश्मर्याः । अश्माकारं शुक्रं राति ददातीत्यश्मरी । स्यादित्यनेन
मूत्रकृच्छ्रमित्यश्मर्याः पर्याय इति सूचितम् । मूत्रविघ्नमात्रे मूत्रकृच्छ्रमिति नाय-
मश्मर्याः पर्याय इति केचित् । इतः परं शुक्रावधेः वक्ष्यमाणात् शुक्रशब्दा-
त्पूर्वे मूर्छितान्तास्त्रिषु वाच्यलिङ्गा इत्यर्थः ॥ ५६ ॥</c>

<v>रोगहार्यगदंकारो भिषग्वैद्यौ चिकित्सके ।
वार्ता निरामयः कल्य उल्लाघो निर्गतो गदात् ॥ ५७ ॥</v>
<c>रोगहारी अगदंकारः भिषक् वैद्यः चिकित्सकः पञ्च वैद्यस्य । रोगहारिणौ । भिषजौ । वार्तः
मिरामयः कल्यः त्रीणि रोगरहितस्य । कल्यस्तालव्यान्तः । "कल्यं प्रभाते
मधुनि सज्जे दत्ते निरामये । कल्या कल्याणवाचि स्यात्" इति हैमः । उल्लाघ
इत्येकं रोगान्मुक्तस्य । अयमपि पूर्वस्यैव पर्याय इत्येके ॥ ५७ ॥</c>

<v>ग्लानग्लास्नू आमयावी विकृतो व्याधितोऽपटुः ।
आतुरोऽभ्यमितोऽभ्यान्तः समौ पामनकच्छुरौ ॥ ५८ ॥</v>
<c>ग्लानः ग्लास्नुः द्वे रोगादिवशात् हर्षरहितस्य । आमयावी विकृतः व्याधितः अपटुः
आतुरः अभ्यमितः अभ्यान्तः सप्तकं रोगिणः । पामनः कच्छुरः द्वे पामायु-
क्तस्य ॥ ५८ ॥</c>सटीकामरकोशस्य [मनुष्यवर्गः
<v>दद्रुणो दद्रुरोगी स्यादर्शोरोगयुतोऽर्शसः ।
वातकी वातरोगी स्यात्सातिसारोऽतिसारकी ॥ ५९ ॥</v>
<c>दद्रुणः "दद्रूणः दर्द्रुणः दर्द्रूणः" दद्रुरोगी द्वे दद्रुयुक्तस्य ।
दद्रुः खर्जूभेदः "दाद इति प्रसिद्धा" । अर्शोरोगेण युतः अर्शस इत्युच्यते
एकम् । वातकी वातोऽतिशयितोऽस्य । वातातीति कुगागमः इनिप्रत्ययश्च ।
रोगे चायमिष्यते । नेह वातवती गुहा । वातरोगी द्वे वातरोगयुक्तस्य ।
सातिसारः अतिसारकी द्वे अतिसारयुक्तस्य ॥ ५९ ॥</c>

<v>स्युः क्लिनाक्षे चुल्लचिल्लपिल्लाः क्लिन्नेऽक्षिण चाप्यमी ।
उन्मत्त उन्मादवति श्लेष्मलः श्लेष्मणः कफी ॥ ६० ॥</v>
<c>क्लिन्नाक्षः चुल्लः चिल्लः
पिल्लः चत्वारि क्लेदयुक्ते अक्षिणी यस्य तस्य पुंसः "चिपहा इति ख्यातस्य" ।
अमी चुल्लचिल्लपिल्लास्त्रयः लिन्नेऽक्ष्णि च क्लेदयुक्ते नेत्रेऽपि वर्तन्ते "चिपडे
डोळे इति ख्यातेषु" । उन्मत्तः उन्मादवान् द्वे उन्मादयुक्तस्य । उन्मादो वात-
पित्तादिकृतश्चित्तविभ्रमः । श्लेष्मलः श्लेष्मणः कफी त्रीणि कफयुक्तस्य ॥ ६० ॥</c>

<v>न्युब्जो भुग्ने रुजा वृद्धनाभौ तुन्दिलतुन्दिभौ ।
किलासी सिध्मलोऽन्धोऽदृक् मूर्छाले मूर्तमूर्च्छितौ ॥ ६१ ॥</v>
<c>रुजा रोगेण भुग्नो वक्रपृष्ठोऽधोमुखस्तत्र न्युब्ज इत्येकम् । वृद्धनाभिः
तुन्दिलः "तुण्डिलः" तुन्दिभः "तुण्डिभः" त्रीणि वातादिनोन्नतनाभेः । किलासी
सिध्मललः द्वे सिध्मयुक्तस्य "शिब्या इति ख्यातस्य" ॥ अन्धः अदृक् द्वे
दृष्टिहीनस्य "अंधळा इति ख्यातस्य" । अदृशौ । मूर्छालः मूर्तः मूर्छितः त्रीणि
मूर्छायुक्तस्य ॥ ६१ ॥</c>

<v>शुक्रं तेजोरेतसी च बीजवीर्येन्द्रियाणि च ।
मायुः पित्तं कफः श्लेष्मा स्त्रियां तु त्वगसृग्धरा ॥ ६२ ॥</v>
<c>शुक्रं तेजः रेतः बीजं वीर्य इन्द्रियं षट् रेतसः । मायुः
पित्तं द्वे पित्तस्य । मायुरुदन्तः पुंसि । कफः श्लेष्मा द्वे कफस्य । श्लेष्माणौ ।
त्वक् अमृग्धरा "अमुग्धारेत्येके" द्वे चर्मणः । त्वचौ । त्वच इत्यदन्तः ।
त्वचेति टाबन्तश्चान्यत्र ॥ ६२ ॥</c>

द्वितीयं काण्डम्. 
<v>पिशितं तरसं मासं पललं क्रव्यमामिषम् ।
उत्तप्तं शुष्कमासं स्यात्तद्वल्लूरं त्रिलिङ्गकम् ॥ ६३ ॥</v>
<c>पिशितं तरसं मांसं पललं ऋव्यं आमिषं
षट्कं मांसस्य । उत्तप्तं शुष्कमांसं वल्लूरं "वल्लूरमिति ह्रस्वोकारमपि" त्रीणि
शुष्कमांसस्य । तत्र वल्लूरं त्रिषु । वल्लूरा ॥ ६३ ॥</c>

<v>रुधिरेऽसृक्लोहितास्त्ररक्तक्षतजशोणितम् ।
बुक्काग्रमांसं हृदयं हृन्मेदस्तु वपा वसा ॥ ६४ ॥</v>
<c>रुधिरं अस्रुक् लोहितं अस्त्रं
रक्तं क्षतजं शोणितं सप्त रक्तस्य । असृजी । बुक्का "बूक्का" अग्रमांसं द्वे ह्रद-
यान्तर्गतपद्माकारमांसभेदस्य काळीज इति ख्यातस्य । तदेव हृदयम् । उक्तं
च । "पद्मकोशप्रतीकाशं रुचिरं चाप्यधोमुखम् । हृदयं तद्विजानीयाद्विश्वस्या-
यतनं महत्" इति । बुक्का स्त्री । बुक्काग्रमांसमिति समस्तमपि । हृदयं हत्
द्वे हृदयाख्यनिम्नदेशस्य । बुक्कादिचतुष्कं समानार्थमित्येके । हृदी ह्रन्दि । भेदः
वपा वसा त्रीणि मांसजन्यस्नेहस्य । चरबी मांदे इति ख्यातस्य । मेदसी ॥ ६४ ॥</c>

<v>पश्चाग्द्रीवाशिरा मन्या नाडी तु धमनिः शिरा ।
तिलकं क्लोम मस्तिष्कं गोर्दं किट्टं मलोऽस्त्रियाम् ॥ ६५ ॥</v>
<c>ग्रीवायाः शिरो ग्रीवाशिरा । या पश्चात्स्थिता ग्रीवाशिरा सा मन्ये-
त्युच्यते एकम् । नाडी धमनिः शिरा त्रयं शिरायाः "नाडी इति ख्यातायाः"
सिरेति दन्त्यादिरपि । "कृदिकारादक्तिनः" इति ङीषि धमनीत्यपि । तिलकं
क्लोम द्वे मांसपिण्डविशेषस्य पुप्फुस इति ख्यातस्य । क्लोममित्यदन्तमपि ।
मस्तिष्कं "मस्तिकम् । "अथ मस्तिको मस्तुलिङ्गोऽपि" इति त्रिकाण्डशेषः ।
गोर्दे "गोदः" द्वे मस्तकसंभूतघृताकारस्नेहस्य "गोद मेंदू" इति
ख्यातस्य । किट्टं मलः द्वे कर्णादिगतमलस्य । "वसा शुक्रमसृक् मज्जा
कर्णविण्मूत्रविण्नखाः । श्लेष्माश्रुदूषिकाः स्वेदो द्वादशैते नृणां मलाः" ॥ ६५ ॥</c>

<v>अन्त्रं पुरीतत् गुल्मस्तु प्लीहा पुंस्यथ वस्नसा ।
स्नायुः स्त्रिया कालखण्डयकृती तु समे इमे ॥ ६६ ॥</v>
<c>अन्त्र "आन्त्रमित्यपि मनोरमायुक्तम्" । पुरीतत् पुरीं शरीरं तनोतीति ।
द्वे अन्त्रस्य "आंतडे इति ख्यातस्य" । पुरीतती पुरीतन्ति । "पुरीतदस्त्रि-
याम्" इति वाचस्पतिकोशात्पुंस्यपि । गुल्मः प्लीहा द्वे वामकुक्षिस्थमांसपि-
ण्डविशेषस्य । प्लीहानौ । "प्लीहाशब्दष्टाबन्तोऽपि" । वस्नसा स्नायुः द्वे अङ्गप्र-
त्यङ्गसन्धिबन्धनरूपायाः स्नायोः शिरा इति ख्यातायाः । कालखण्डं यकृत
द्वे दक्षिणकुक्षिगतमांसपिण्डस्य ॥ ६६ ॥</c>सटीकामरकोशस्य [मनुष्यवर्गः
<v>सृणिका स्यन्दिनी लाला दूषिका नेत्रयोर्मलम् ।
("नासामलं तु सिंघाणं पिञ्जूषं कर्णयोर्मलम् ॥") (१)
मूत्रं प्रस्राव उच्चारावस्करौ शमलं शकृत् ॥ ६७ ॥</v>
<c>सृणिका "सृणीका" स्यन्दिनी
लाला त्रीणि लालायाः लाळ इति ख्यातायाः । स्यन्दिनी दन्त्यादिः ।
"दूषिकेत्येकं नेत्रयोर्मलस्य" उकीर पू इति ख्यातस्य । दूषीका दीर्घमध्यापि ।
दूषिर्दूषी चेत्यप्यन्यत्र । सिंघाणमित्येकं नासामलस्य । सिंहाणं सिंहानं
चेत्यपि । "पिञ्जूष इत्येकं कर्णमलस्य" । मूत्रं प्रस्तावः द्वे मूत्रस्य । उच्चारः
अवस्करः शमलं शकृत् ॥ ६७ ॥</c>

<v>पुरीषं गूथवर्चस्कमस्त्री विष्ठाविशौ स्त्रियौ ।
स्यात्कर्परः कपालोऽस्त्री कीकसं कुल्यमस्थि च ॥ ६८ ॥</v>
पुरीषं गूथं वर्चस्कं विष्टा विट् नव विष्ठायाः ।
"उच्चार्यते त्यज्यते इत्युच्चारः । अवकीर्यते अधः क्षिप्यत इत्यवस्करः ।" गूथं
वर्चस्कं पुंसि क्लीबे च । शकृती । "विट् तालव्यमूर्धन्यान्त्यः । विशौ ।
विषौ । गूथं पूरीषं वर्चस्कमित्यपि पाठः" । कर्परः कपालः द्वे शिरोस्थि-
खण्डस्य । कपालमस्त्रियाम् । कीकसं कुल्यं अस्थि त्रीणि अस्थिमात्रस्य ॥ ६८ ॥</c>

<v>स्याच्छरीरास्थि कङ्कालः पृष्ठास्थ्नि तु कशेरुका ।
शिरोस्थनि करोटिः स्त्री पार्श्वास्थनि तु पर्शुका ॥ ६९ ॥</v>
कङ्काल इत्येकं शरीरगतास्थिपञ्जरस्य "सांगाडा, पिंजरा इति
ख्यातस्य" । कशेरुकेत्येकं पृष्ठमध्यगतास्थिदण्डस्य "कणा इति ख्यातस्य" ।
करोटिरित्येकं शिरोगतास्थिसंघस्य । करोटीति ङीषन्तापि । यदाह पुष्प-
दन्तः । "नृकरोटीपरिकरः" इति । पर्शुकेत्येकं पार्श्वगतास्थनि "बर्गडी इति
ख्याते" ॥ ६९ ॥</c>

<v>अङ्ग प्रतीकोऽवयवोऽपघनोऽथ कलेवरम् ।
गात्रं वपुः संहननं शरीरं वर्ष्म विग्रहः ॥ ७० ॥</v>
अङ्गं प्रतीकः अवयवः अपघनः चतुष्कं देहावयवस्य ।
कलेवरं गात्रं वपुः संहननं शरीरं वर्ष्म विग्रहः । विविधं सुखादि गृह्नाति ।
विविधैर्व्याधिभिर्गृह्यते वा ॥ ७० ॥</c>
द्वितीयं काण्डम्. 
<v>कायो देहः क्लीबपुंसोः स्त्रियां मूर्तिस्तनुस्तनूः ।
पादायं प्रपदं पादः पदङ्घ्रिश्चरणोऽस्त्रियाम् ॥ ७१ ॥</v>
<c>कायः देहः मूर्तिः तनुः तनूः द्वादश देहस्य ।
वपुषी । वर्ष्मणी । तन्वौ । पादाग्रं प्रपदं द्वे पादाग्रस्य चवडा इति ख्यातस्म ।
पादः । "पादो बुध्ने तुरीयांशे शैलप्रत्यन्तपर्वते । चरणे च मयूखे च" इति कोशा-
न्तरे । पत् अङ्घ्रिः चरणः चत्वारि चरणस्य । दान्तः पत् । "पदोऽङ्ध्रिरिति
पाठे अदन्तः पदशब्दः" ॥ ७१ ॥</c>

<v>तग्द्रन्थी घुटिके गुल्फौ पुमान्पार्ष्णिस्तयोरधः ।
जङ्घा तु प्रसृता जानूरुपर्वाष्ठीवदस्त्रियाम् ॥ ७२ ॥</v>
<c>तद्ग्रन्थी पादस्य पार्शस्थौ ग्रन्थिविशेषौ
घुटिके गुल्फाविति चोच्यते द्वयं "पायांचा घोंटा इति ख्यातस्य ।" घुटिके
स्त्रियाम् । द्वित्वाद्द्विवचनम् । न तु नित्यम् । तयोः गुल्फयोरधः प्रदेशः पार्ष्णि-
रित्येकं खोंट इति ख्यातस्य । "पार्ष्णिः स्त्रीपुंसयोः पादमूले स्यात् ध्वजि-
नीकटौ" इति तु रन्तिदेवः । जङ्घा प्रसृता द्वे जङ्घायाः पोटरी इति प्रसिद्धायाः" ।
जानु ऊरुपर्व अष्ठीवत् त्रयं जानूरुसन्धेः "ढोंपर गुडघा इति ख्यातस्य" ।
तत्राष्ठीवदस्त्रियाम् । जानुनी । ऊरुपर्वणी । अष्ठीवन्तौ ॥ ७२ ॥</c>

<v>सक्थि क्लीबे पुमानूरुस्तत्सन्धिः पुंसि वंक्षणः ।
गुदं त्वपानं पायुर्ना वस्तिर्नाभेरधो द्वयोः ॥ ७३ ॥</v>
<c>सक्थि ऊरुः द्वे जानूपरिभागस्य "मांडी इति ख्यातस्य ।" ऊरोरुपरिभागः सक्थीति
क्वचिद्भेदो दृश्यते । तस्योरोः सन्धिः वंक्षण इत्येकम् । गुदं अपानं पायुः
त्रीणि विष्ठानिर्गमद्वारस्य । पायुरुदन्तः ना पुमान् । वस्तिरित्येकं स्त्रीपुंस-
लिङ्गं नाभेरधो मूत्राशयस्य ॥ ७३ ॥</c>

<v>कटो ना श्रोणिफलकं कटिः श्रोणिः ककुद्मती ।
पश्चान्नितम्बः स्त्रीकट्याः क्लीबे तु जघनं पुरः ॥ ७४ ॥</v>
<c>श्रोणिः कटिस्तस्याः फलकं कट इत्यु-
च्यते स पुमान् । एकम् । कटिः "कटीति ङीषन्तापि ।" श्रोणिः "श्रोणी"
ककुद्मती त्रयं स्त्रीलिङ्गं कट्याः । "ककुद्वृषांस इव मांसपिण्डः सोऽतिशयि-
तोऽस्यां ककुद्मती ।" स्त्रियाः कटिः स्त्रीकटिः तस्याः पश्चाभ्दागो नितम्ब
इत्येकम् । निभृतं तम्यते कामुकैः नितम्बः । "तमु कांक्षायाम्" । जघनमि-
त्येकं स्त्रीकट्याः पुरोभागे । "जघनं स्यात् स्त्रियाः श्रोणिपुरोभागे कटावपि"
इति । "वांदन ओंटी इति ख्याते" ॥ ७४ ॥</c>सटीकामरकोशस्य [मनुष्यवर्गः 
<v>कूपकौ तु नितम्बस्थौ द्वयहीने कुकुन्दरे ।
स्त्रियां स्फिचौ कटिप्रोथावुपस्थो वक्ष्यमाणयोः ॥ ७५ ॥</v>
<c>नितम्बस्थौ पृष्ठवंशादधो-
भागे विद्यमानौ कूपकौ गर्तौ कुकुन्दरे स्याताम् । "ककारादिरपि" एकम ।
द्वयहीने क्लीबे । द्वित्वमनित्यम् । स्फिचौ कटिप्रोथौ द्वे कटिस्थमांसपिण्डयोः ।
"कुले इति ख्यातयोः । कटिः तस्याः प्रोथौ मांसपिण्डौ कटिप्रोथौ । "त्रियां
स्फिचौ कटिप्रोथौ कटिप्रौथौ च पूलका" इति रभसः । कटिप्रोथाविति
नामद्वयं वा । "प्रोथोऽश्वघोणाध्वगयोः कत्याम्" इति हैमः । वक्ष्यमाणयोर्भगे
शिश्ने च उपस्थ इत्येकम् ॥ ७५ ॥</c>

<v>भगं योनिर्द्वयोः शिश्नो मेंढ्रो मेहनशेफसी ।
मुष्कोऽण्डकोशो वृषणः पृष्ठवंशाधरे त्रिकम् ॥ ७६ ॥</v>
<c>भगं योनिः द्वे स्त्रीणामुपस्थस्य । द्वयोरि-
त्यस्य योनिनान्वयः । शिश्नः मेंढ्रः मेहनं शेफः "शेपः" चत्वारि शिश्नस्य ।
मेंढ्रमित्यपि पाठः । मुष्कः अण्डकोशः "मूर्धन्यान्तोऽपि" । वृषणः त्रीण्यण्ड-
कोशस्य "आण्डकुली इति ख्यातस्य" । पृष्ठवंशाधरे त्रिभिरस्थिभिर्घटितं
स्थानं त्रिकं इत्येकं "माकडहाड इति ख्यातस्य" ॥ ७६ ॥</c>

<v>पिचण्डकुक्षी जठरोदरं तुन्दं स्तनौ कुचौ ।
चूचुकं तु कुचाग्रं स्यान्न ना क्रोडं भुजान्तरम् ॥ ७७ ॥</v>
<c>पिचण्डः "पिचिण्डः" कुक्षिः जठरं उदरं तुन्दं पञ्च जठरस्य । तत्र पिचण्डकुक्षी पुंसि ।
जठरं विकल्पेन पुंसि । "जठरो न स्त्रियां कुक्षौ वृद्धकर्कटयोस्त्रिषु" इति
मेदिनी । स्तनः कुचः द्वे वक्षोजस्य । चूचुकं कुचाग्रं द्वयं स्तनाग्रस्य ।
"चूचुको ना कुचाननम्" इति रत्नकोशः । "चूष्यते पीयत इति चूचुकम् ।"
क्रोडं भुजान्तरम् ॥ ७७ ॥</c>

<v>उरो वत्सं च वक्षश्च पृष्ठं तु चरमं तनोः ।
स्कन्धो भुजशिरोंऽसोऽस्त्री सन्धी तस्यैव जत्रुणी ॥ ७८ ॥</v>
<c>उरः वत्सम् । "पुत्रादौ तर्णके वर्षे वत्सो वत्सं
तु वक्षसी" इति रुद्रः । वक्षः पञ्च वक्षसि । तत्र क्रोडं न ना किंतु स्त्रीनपुंस-
कयोः । स्त्रियां तु क्रोडा । तनोः शरीरस्य चरमं पश्चाद्भागः पृष्ठमित्ये-
कम् । स्कन्धः । "स्कन्धः प्रकाण्डे कायेंऽसे विज्ञानादिषु पञ्चसु । नृपे समूहे व्यूहे
च" इति हैमः । भुजशिरः अंस: त्रीणि भुजशिरसः "खांदा इति ख्यातस्य ।"
तस्य स्कन्धस्य संधी जत्रुशब्दवाच्यौ एकं "नपुंसकम्" ॥ ७८ ॥</c>द्वितीयं काण्डम्.
<v>बाहुमूले उभे कक्षौ पार्श्वमस्त्री तयोरधः ।
मध्यमं चावलग्नं च मध्योऽस्त्री द्वौ परौ द्वयोः ॥ ७९ ॥</v>
<c>बाहुमूलं कक्षः द्वे कक्षस्य । तयोरधोभागः पार्श्वमित्येकम् । मध्यमं अवलग्नं मध्यः 
त्रीणि तनुमध्यस्य माज, कमर इति ख्यातस्य । अस्त्रीति मध्यमादिश-
ब्दत्रयेऽप्यन्वेति । परौ द्वौ भुजबाहुशब्दौ स्त्रीपुंसयोः ॥ ७९ ॥</c>

<v>भुजबीहू प्रवेष्टो दोः स्यात्कफोणिस्तु कूर्परः ।
अस्योपरि प्रगण्डः स्यात्प्रकोष्ठस्तस्य चाप्यधः ॥ ८० ॥</v>
<c>भुजः बाहुः बाहः । "बाहोऽश्वभुजयोः पुमान्" इति दामोदरः । "बाहो बाहुरिति
स्मृतः" इति देशिकोशः । प्रवेष्टः दोः चत्वारि भुजस्य । "स्त्रियां तु भुजा
वाहा ।" दोषौ । शसादौ दोषः दोष्णेत्यादि । "दोर्दोषा च भुजो बाहुः
पाणिर्हस्तः करस्तथा" इति धनंजयात् । दोषेति टाबन्तोऽपि वर्तते । कफोणिः
कफणिः । "कफोणिः कफणिर्द्वयोः" इति शब्दार्णवः । कूर्परः "कर्परः" द्वे
कोंपर इति ख्यातस्य । अस्य कूर्परस्योपरिभागे प्रगण्ड इत्येकम् । तस्य कूर्प-
रस्याधोभागे प्रकोष्ठ इत्येकम् ॥ ८० ॥</c>

<v>मणिबन्धादाकनिष्ठं करस्य करभो बहिः ।
पञ्चशाखः शयः पाणिस्तर्जनी स्यात्प्रदेशिनी ॥ ८१ ॥</v>
<c>पाणिप्रकोष्ठसन्धिर्मणिबन्धः तमारभ्य
कनिष्ठापर्यन्तं करस्य मांसलो बहिर्भागः करम इत्युच्यते एकम् । पञ्चशाखः
पञ्च शाखा इवाङ्गुलयोऽस्य । शयः शमः । "पाणिः शमः शयो हस्तः" इत्य-
मरमाला । पाणिः त्रीणि करस्य । तर्जनी प्रदेशिनी "प्रदेशनीत्यपि"
द्वे अङ्गुष्ठसमीपाङ्गुल्याः ॥ ८१ ॥</c>

<v>अङ्गुल्यः करशाखाः स्युः पुंस्यङ्गुष्ठः प्रदेशिनी ।
मध्यमाऽनामिका चापि कनिष्ठा चेति ताःक्रमात् ॥ ८२ ॥</v>
<c>अङ्गुली करशाखा द्वे अङ्गुलीमात्रस्य । ता
अङ्गुल्यः क्रमेण अङ्गुष्ठः प्रदेशिनी मध्यमा अनामिका । न नामग्रहणं योग्य-
मस्याः । ब्रह्मणोऽनया शिरश्छेदनात् । अत एवास्यां पवित्रीक्रियते । कनि-
ष्ठिका इति संज्ञाभिरुच्यन्ते एकैकम् । तत्राङ्गुष्ठः पुंसि । प्रागुक्तापि प्रदेशिनी
तत्स्वरूपदर्शनार्थमिह पुनरुक्तेति न दोषः ॥ ८२ ॥</c>सटीकामरकोशस्य [मनुष्यवर्गः 
<v>पुनर्भवः कररुहो नखोऽस्त्री नखरोऽस्त्रियाम् ।
प्रादेशतालगोकर्णास्तर्जन्यादियुते तते ॥ ८३ ॥</v>
<c>पुनर्भवः "पुनर्नवः"
कररुहः नखः नखरः चत्वारि नखस्य । नखरः पुंसि क्लीबे च । "नखरं
त्रिषु" इति अमरमाला । "तर्जन्यादिभिस्तिमृभिरङ्गुलीभिर्युतेंऽगुष्ठे विस्तृते
प्रादेशादयः क्रमात्स्युः । "प्रदेश इति ह्रस्वादिरपि" एकैकम् । तथा हि ।
तर्जनीसहिताङ्गुष्ठे विस्तृते प्रादेशः । एवं मध्यमासहिताङ्गुष्ठविस्तारे तालः ।
अनामिकायुतेऽङ्गुष्ठे गोकर्णः ॥ ८३ ॥</c>

<v>अङ्गुष्ठे सकनिष्ठे स्याद्वितस्तिर्द्वादशाङ्गुलः ।
पाणौ चपेटप्रतलप्रहस्ता विस्तृताङ्गुलौ ॥ ८४ ॥</v>
<c>कनिष्ठासहितेङ्गुष्ठे विस्तृते वितस्तिः
द्वादशाङ्गुलः । द्वादश अङ्गुलयः प्रमाणमस्य । "प्रमाणे मात्रच्" । "द्विगोर्नित्य-
म्" इति तस्य लुक् । "तत्पुरुषस्याङ्गुलेः" इत्यच् प्रत्ययः । द्वे । साहचर्याद्वितस्तिः
पुंसि । स्त्रियामिति सुभूतिः । चपेटः चर्पटः । "चर्पटः स्फारविपुले चपेटे
चर्पटेऽपि च" इति मेदिनीविश्वप्रकाशौ । प्रतलः प्रहस्तः त्रीणि विस्तृताङ्गु-
लिके पाणौ ॥ ८४ ॥</c>

<v>द्वौ संहतौ संहतलः प्रतलौ वामदक्षिणौ ।
पाणिर्निकुब्जः प्रसृतिस्तौ युतावञ्जलिः पुमान् ॥ ८५ ॥</v>
<c>वामदक्षिणौ द्वौ प्रतलौ संहतौ चेत्संहतलः स्यात् ।
सिंहतल इत्यपि पाठः । संहतलः प्रतलश्चेति नामद्वयं वा । तत्र संहतलमप्र-
तलावित्यविसर्गपाठः । प्रतते प्रश्लिष्टे वा तलेऽत्र प्रतलः । निकुब्जो निःशे-
षेण कुब्जीकृतः पाणिः प्रसृतिः स्यात् । प्रमृत इति पाठः । तत्र प्रकृष्टं
सृत्मस्येति विग्रहः । "प्रसृतः सप्रसारे स्याद्विनीते वेङ्गिते त्रिषु । अर्धाञ्जलौ
तु पुल्लिङ्गो जङ्घायां प्रमृता मता" इति मेदिनी । एकम् । द्वौ द्वौ प्रसृति संहतौ
चेदञ्जलिरित्येकं पुंसि ॥ ८५ ॥</c>

<v>प्रकोष्ठे विस्तृतकरे हस्तो मुष्ट्या तु बद्धया ।
स रत्निः स्यादरत्निस्तु निष्कनिष्ठेन मुष्टिना ॥ ८६ ॥</v>
<c>विस्तृतः करो यत्र तादृशे प्रकोष्ठे कूर्पराधो-
भागे हस्त इत्येकम् । अयं चतुर्विशत्यङ्गुलमितो ज्ञेयः । स तु बद्धया मुष्ट्यो-
पलक्षितः रत्निरित्येकं "मुंढा हात इति ख्यातस्य । सरत्निरित्यपि स्त्रिया-
मपि ।" निष्कनिष्ठेन विस्तृतकनिष्ठेन मुष्टिनोपलक्षितो हस्तः अरत्निरित्येक
स्त्रियाम् । अरत्निः पुमानपि । "नारत्निः कफणौ हस्ते प्रकोष्ठे वितताङ्गुलौ"
इति रुद्रविश्वप्रकाशौ । मुष्ट्या मुष्टिनेति निर्देशेन मुष्टिर्द्वयोरिति ज्ञापि-
तम् ॥ ८६ ॥</c>द्वितीयं काण्डम्. 
<v>व्यामो बाह्वोः सकरयोस्ततयोस्तिर्यगन्तरम् ।
ऊर्ध्वविस्तृतदोष्पाणिनृमाने पौरुषं त्रिषु ॥ ८७ ॥</v>
<c>तिर्यक्ततयोर्विस्तृतयोः करसहितयोर्बाहोरन्तरं व्यामः । ऊर्ध्व-
विस्तृतदोषौ भुजौ पाणी च येन तस्य नुः पुंसो यन्मानं तत्र पौरुषमित्येकं
त्रिषु । स्त्रियां तु पौरुषी । दोः पाणिरिति सविसर्गपाठोऽपि ॥ ८७ ॥</c>

<v>कण्ठो गलोऽथ ग्रीवायां शिरोधिः कन्दरेत्यपि ।
कम्बुग्रीवा त्रिरेखा साऽवटुर्घाटा कृकाटिका ॥ ८८ ॥</v>
<c>कण्ठः गलः द्वे "ग्रीवाग्रभागस्य गोंकनळी गोंकटी नरडी इति ख्यातस्य । "ग्रीवा
शिरोधिः । शिरः धीयतेऽस्याम् । "कर्मण्यधिकरणे च" इति अधिकरणे किप्र-
त्ययः । कन्धरा त्रीणि "मान इति ख्यातस्य ।" शिरोधिरपि स्त्री । सा
ग्रीवा तिसृभी रेखा भिर्विशिष्टा कम्बुग्रीवा स्यादित्येकम् । अवदुः घाटा कृका-
टिका त्रीणि ग्रीवाशिरःसन्धेः पश्चाद्भागस्य । "ग्रीवायामुन्नतभागस्य घांटी
इति ख्यातस्येति केचित् ।" तत्रावटुः पुंसि ॥ ८८ ॥</c>

<v>वक्त्रास्ये वदनं तुण्डमाननं लपनं मुखम् ।
क्लीबे घ्राणं गन्धवहा घोणा नासा च नासिका ॥ ८९ ॥</v>
<c>वक्त्रं आस्यं वदनं तुण्डं
आननं लपनं मुखं सप्त मुखस्य । आस्यन्ते वर्णा येन अस्यते ग्रासो वाऽ-
स्मिन् तदास्यम् । ण्यत् । "मुखं मुखान्तरालं च द्वयमास्यमितीरितम्"
इति शाश्वतः । घ्राणं गन्धवहा घोणा नासा । नासा तु नासिकायां च द्वारोर्ध्वे
दारुणि स्त्रियाम् । नसा नस्या । "घ्राणं गन्धवहा नासा नसा नस्या च
नासिका" इति साहसाङ्कः । नासिका । पञ्च नासिकायाः ॥ ८९ ॥

<v>ओष्ठाधरौ तु रदनच्छदौ दशनवाससी ।
अधस्ताच्चिबुकं गण्डौ कपोलौ तत्परा हनुः ॥ ९० ॥</v>
<c>ओष्ठः अधरः रदनच्छदः दशनवासः चत्वारि ओष्ठस्य । ओष्ठाभ्यां सहितावधरौ ।
केचिदुपरिवर्त्योष्ठः अधोवर्त्यधर इति मन्यते तदयुक्तम् । अधरोष्ठः बिम्बोष्ठी-
त्यादिप्रयोगदर्शनात् । चिबुकमित्येकं अधस्तात् अधराधोभागे । गण्डः
कपोलः द्वे कपोलस्य "गाल इति ख्यातस्य ।" तत्रापि नेत्रकपोलमध्यदेशो
गण्ड इति ग्रंथान्तरम् । ताभ्यां कपोलाभ्यां परा चिबुकस्याधो हनुरित्येकम् ।
हनुः पुंस्यपि । प्रायेण स्त्रियाम् । तत्परो हनुरिति ओकारघटितपाठोऽपि ॥ १० ॥</c>सटीकामरकोशस्य [मनुष्यवर्गः 
<v>रदना दशना दन्ता रदास्तालु तु काकुदम् ।
रसज्ञा रसना जिह्वा प्रान्तावोष्ठस्य सृक्किणी ॥ ९१ ॥</v>
<c>रदनः दशनः दन्तः रदः चत्वारि दन्तस्य । तालु काकुदं द्वे तालुनः ।
रसज्ञा रसना । तालव्या अपि दन्त्याश्चेत्यादौ जिह्वायां रसना तथेत्युक्तेः
रसनाशब्दो दन्त्यतालव्यमध्यः । रसनमिति क्लीबमपि । "रसनं स्वदने ध्वनौ ।
जिह्वायां तु न पुंसि स्यात्" इति मेदिनी । जिह्वा त्रीणि जिह्वायाः । प्रान्ता
विति ओष्ठद्वयस्य वामदक्षिणौ प्रान्तौ सृक्किणी स्याताम् । ईबन्तस्य स्त्रियामे
कवचनम् । नान्तस्य क्लीबे वा द्विवचनमेतत् । सृक्कि इति इदन्तस्य क्लीबे
द्विवचनं वा । सृक्किण्यां सृक्कि सृक्क चेति शब्दभेदात् । "सृक्केति नान्तस्य
क्लीबे सृक्कणीति पाठः । कवयुक्तमिति मते तु । यथा सृक्किणी स्त्रियाम् ।
सृक्कि नान्तमिदन्तं च । सृक्केति नान्तम् । सृक्कसृक्कमदन्तं चेत्यन्यत्र" एकम ॥ ९१ ॥</c>

<v>ललाटमलिकं गोधिरूर्ध्वे दृग्भ्यां भ्रुवौ स्त्रियौ ।
कूर्चमस्त्री भ्रुवोर्मध्यं तारकाक्ष्णः कनीनिका ॥ ९२ ॥</v>
<c>ललाटं अलिकं गोधिः त्रीणि भालस्य । "अलिकं ह्रस्वदीर्घम-
ध्यम्" इति राजदेवः । गोधिः पुंसि । दृग्भ्यामूर्ध्वभागौ ध्रुवौ एकम् । भ्रूः ।
नासोपरि भ्रुवोर्मध्ये कूर्च इत्येकम् । "कूर्चमस्त्री भ्रुवोर्मध्ये कत्थनश्मश्रुकैतवे"
इति कोशान्तरम् । अक्ष्णः कनीनिका मध्यगतकृष्णमण्डलं तारकेत्युच्यते
एकम् ॥ ९२ ॥</c>

<v>लोचनं नयनं नेत्रमीक्षणं चक्षुरक्षिणी ।
हग्दृष्टी चास्त्रु नेत्राम्बु रोदनं चास्रमश्रु च ॥ ९३ ॥</v>
<c>लोचनं नयनं नेत्रं ईक्षणं चक्षु अक्षि हक् दृष्टिः अष्टौ नेत्रस्य ।
चक्षुषी । दृशौ । अस्त्रु नेत्राम्बु रोदनं अस्त्रं अश्रु पञ्च नेत्रोदकस्य । अस्त्रु
दन्त्यमध्यम् । अन्त्यं तालव्यमध्यम् । अस्त्रमदन्तं दन्त्यमध्यम् । "तालव्यमध्य-
मपि" ॥ ९३ ॥</c>

<v>अपाङ्गौ नेत्रयोरन्तौ कटाक्षोऽपाङ्गदर्शने ।
कर्णशब्दग्रहौ श्रोत्रं श्रुतिः स्त्री श्रवणं श्रवः ॥ ९४ ॥</v>
<c>नेत्रयोरन्तौ अपाङ्गौ एकम् । अपाङ्गेन दर्शने चेष्टायां कटाक्ष
इत्युच्यते । "अपाङ्गस्त्वङ्गहीने स्यान्नेत्रान्ते तिलकेऽपि च" इति विश्वः । कर्णः
शब्दग्रहः श्रोत्रं श्रुतिः श्रवणं श्रवः षट् कर्णस्य । स्त्रीति विशेषविधानात्
संकरो निर्दोषाय । श्रवसी ॥ ९४ ॥</c>द्वितीय काण्डम.
<v>उत्तमाङ्गं शिरः शीर्षं मूर्धा ना मस्तकोऽस्त्रियाम् ।
चिकुरः कुन्तलो वालः कचः केशः शिरोरुहः ॥ ९५ ॥</v>
<c>उत्तमाङ्गं शिरः शीर्षे मूर्धा मस्तकः
पञ्च शिरसः । ना पुमान् । चिकुरः चिकूरः । "कुन्तला मूर्द्धजास्त्वस्त्राश्चि-
कूराश्चिकुराः कचा" इति दुर्गः । कुन्तलः वालः कचः केशः शिरोरुहः षट्
केशस्य ॥ ९५ ॥</c>

<v>तद्वन्दे कैशिकं कैश्यमलकाश्चूर्णकुन्तलाः ।
ते ललाटे भ्रमरकाः काकपक्षः शिखण्डकः ॥ ९६ ॥</v>
<c>कैशिकं कैश्यं द्वे तद्वृन्दे केशानां समूहे । अलकाः चूर्णकुन्तलाः
द्वे कुटिलकेशानाम् । ते अलकाः ललाटे लम्बमानाः भ्रमरकाः स्युः । काक-
पक्षः शिखण्डकः शिखण्डिकः शिखाण्डकः । "शिखाण्डकशिखण्डिकौ" इति
वाचस्पतिसुभूती । "शिखण्डो बर्हचूडयोः" इति मेदिन्याम् । द्वे कुमारचूडायाः ॥ ९६ ॥</c>

<v>कबरी केशवेशोऽथ धम्मिलः संयताः कचाः ।
शिखा चूडा केशपाशी व्रतिनस्तु सटा जटा ॥ ९७ ॥</v>
<c>कबरी केशवेशः द्वे केशबन्धरचनायाः । कबरी स्त्री । संयताः
मौक्तिकदामादिबद्धाः कचाः केशसमूहो धम्मिल्ल इत्येकं "बुचडा इति
ख्यातस्य ।" शिखा चूडा केशपाशी त्त्रीणि शिखायाः । केशपाश्यौ । सटा
जटा द्वे व्रतिनः शिखायाम् ॥ ९७ ॥</c>

<v>वेणिः प्रवेणी शीर्षण्यशिरस्यौ विशदे कचे ।
पाशः पक्षश्च हस्तश्च कलापार्थाः कचात्परे ॥ ९८ ॥</v>
<c>वेणिः प्रवेणी द्वे सर्पाकाररचितकेश-
वेशस्य । वेणीत्यपि । प्रवेणिरित्यपि । "प्रवेणिः स्त्री कुथावेण्योः" इति
मेदिनी । शीर्षण्यः शिरस्यः । द्वे विशदे निर्मले केशे । कचादित्यर्थप्रधानो
निर्देशः । तेन कचपर्यायात् परे पाशादयस्त्रयः कलापार्थाः केशसमूहवाचिन
इत्यर्थः । यथा कचपाशः । केशपाशः । केशपक्षः । कुन्तलहस्तः ॥ ९८ ॥</c>सटीकामरकोशस्य [मनुष्यवर्गः 
<v>तनूरहं रोम लोम तद्वृद्धौ श्मश्रु पुंमुखे ।
आकल्पवेषौ नेपथ्यं प्रतिकर्म प्रसाधनम् ॥ ९९ ॥</v>
<c>तनूरुहं रोम लोम त्रयं रोम्णः । पुंमुखे पुंसो वक्त्रे तस्य रोम्णो वृदौ सत्यां
तद्रोम श्मश्रु स्यात् एकं "दाढी इति ख्यातस्य" । श्मश्रुणी । आकल्पः
वेषः । वेश इति तालव्यान्तोऽपि । "वेशो वेश्यागृहे गृहे । "नेपथ्ये च" इति
मेदिनी । नेपथ्यं प्रतिकर्म प्रसाधनं पञ्च अलङ्कृतस्य शोभायाम् । "नेपथ्यं
तु प्रसाधने । रङ्गभूमौ वेषभेद" इति हैमः । नेपथ्यशब्दः पुंस्यपि । "नेपथ्यः
स्थादलङ्कारे रङ्गज्यायां नपुंसकम्" इति मेदिनीकोशात् । प्रतिकर्मादि द्वयमल-
ङ्करणस्य वा ॥ ९९ ॥</c>

<v>दशैते त्रिष्वलङ्कर्ताऽलङ्करिष्णुश्च मण्डितः ।
प्रसाधितोऽलङ्कृतश्च भूषितश्च परिष्कृतः ॥ १०० ॥</v>
<c>एते अलङ्कार्त्त्रादयः वक्ष्यमाणा दश शब्दास्त्रिषु वाच्य-
लिङ्गाः । अलङ्कर्ता अलङ्करिष्णुः द्वे अलङ्कर्तरि । अलङ्कर्तुं शीलमस्यालंक-
रिष्णुः । मण्डितः प्रसाधितः अलङ्कृतः भूषितः परिष्कृतः "परिस्कृतः"
पञ्च अलङ्कृतस्य ॥ १०० ॥</c>

<v>विभ्राट् भ्राजिष्णुरोचिष्णू भूषणं स्यादलङ्क्रिया ।
अलङ्कारस्त्वाभरणं परिष्कारो विभूषणम् ॥ १०१ ॥</v>
<c>विभ्राट् भ्राजिष्णुः रोचिष्णुः त्रयमतिशयेन
शोभमानस्य । विभ्राजौ । भूषणं अलङ्क्रिया द्वे भूषणक्रियायाः । "भूषा तु
स्यादलङ्क्रियेत्यपि पाठः ।" अलङ्कारः आभरणं परिष्कारः "परिस्कारः"
विभूषणम् ॥ १०१ ॥</c>

<v>मण्डनं चाथ मुकुटं किरीटं पुन्नपुंसकम् ।
चूडामणिः शिरोरत्नं तरलो हारमध्यगः ॥ १०२ ॥</v>
<c>मण्डनं पञ्चालङ्कारस्य । मुकुटं "मकुटं" किरीटं द्वे
किरीटस्य । "तत्र किरीटं पुंसि क्लीबे च ।" चूडामणिः शिरोरत्नं द्वे शिरो-
मणेः । हारमध्यगः हारमध्यगतो नायकमणिः तरलः स्यात् पदक इत्यादि-
ख्यातस्य एकम् ॥ १०२ ॥</c>

<v>वालपाश्या पारितथ्या पत्रपाश्या ललाटिका ।
कर्णिका तालपत्रं स्यात्कुण्डलं कर्णवेष्टनम् ॥ १०३ ॥</v>
<c>वालपाश्या पारितथ्या द्वे सीमन्तभूषणस्य ।
"स्वामी तु प्रथमं वालं बंधनं मुक्तावलीनामित्याह । परितस्तथाभूतैव पारि-
तथ्या ।" पत्रपाश्या ललाटिका द्वे ललाटभूषणस्य । कर्णिका कर्णस्याल-
ङ्कारेऽर्थे । "कर्णललाटात्कनलङ्कारे" इति कन् । कर्णिका कर्णभूषणमिति ।ताल
पत्रं "ताडपत्रं" द्वे ताटङ्कस्य तानवड इति ख्यातस्य । कुण्डलं कर्णवेष्टनं द्वे
कुण्डलस्य । तत्र कर्णिका स्त्रीभिरेव धार्यते । इदं पुरुषैरपि ॥ १०३ ॥</c>द्वितीयं काण्डम्. 
<v>ग्रैवेयकं कण्ठभूषा लम्बनं स्याल्ललन्तिका ।
स्वर्णैः प्रालम्बिकाऽथोरः सूत्रिका मौक्तिकैः कृता ॥ १०४ ॥</v>
<c>ग्रैवयक कण्ठभूषा द्वे ग्रीवाभरणस्य । "ग्रैवेयं ग्रैवं चेत्यन्यत्र " । लम्बनं ललन्तिका 
द्वे आनाभिलम्बितकण्ठिकायाम् । सैव ललन्तिका स्वर्णैः कृता प्रालम्बिका स्यात्
एकम् । सैव ललंतिका मौक्तिकै रचिता चेदुरःसूत्रिकेत्येकम् ॥ १०४ ॥</c>

<v>हारो मुक्तावली देवच्छन्दोऽसौ शतयष्टिका ।
हारोभेदा यष्टिभेदाग्दुच्छगुच्छार्धगोस्तनाः ॥ १०५ ॥</v>
<c>हारः । ह्रियते मनोऽनेनेति । अथवा हारवति मनः । मुक्तावली "द्वे मुक्ता-
हारस्य ।" असौ मुक्तावली शतयष्टिका शतलतिका चेत् देवच्छन्दः एकम् ।
देवच्छन्दौ । यष्टिभेदाल्लतानां भेदात् गुच्छादयो हारभेदाः स्युः । "गुत्स-
गुत्सार्धगोस्तना इत्यपि पाठः ।" ते यथा । द्वात्रिंशद्यष्टिको गुच्छः । चतु-
र्विशतियष्टिको गुच्छार्धः । चतुर्यष्टिको गोस्तनः ॥ १०५ ॥</c>

<v>अर्धहारो माणवक एकावल्येकयष्टिका ।
सैव नक्षत्रमाला स्यात्सप्तविंशतिमौक्तिकैः ॥ १०६ ॥</v>
<c>द्वादशयष्टिकोऽर्धहारः । विंशतियाष्टिको माणवकः । एकयष्टिका एकावली । सैवैकावली
सप्तविंशतिमौक्तिकैः कृता नक्षत्रमाला स्यात् एकैकम् ॥ १०६ ॥</c>

<v>आवापकः पारिहार्यः कटको वलयोऽस्त्रियाम् ।
केयूरमङ्गदं तुल्ये अङ्गुलीयकमूर्मिका ॥ १०७ ॥</v>
<c>आवापकः पारिहार्यः कटकः वलयः चत्वारि प्रकोष्ठाभरणस्य "पोंची इत्यादि-
ख्यातस्य ।" केयूरं अङ्गदं द्वे प्रगण्डभूषणस्य "बाहुवटे, बाजुबंद इति
ख्यातस्य ।" के बाहुशिरसि यौति केयूरम् । "यु मिश्रणे" । अङ्गुलीयकं
ऊर्मिका द्वे अङ्गुल्याभरणस्य आंगुठी इति ख्यातस्य ॥ १०७ ॥</c>

<v>साक्षराऽङ्गुलिमुद्रा स्यात्कङ्कणं करभूषणम् ।
स्त्रीकट्या मेखला काञ्ची सप्तकी रशना तथा ॥ १०८ ॥</v>
<c>ऊर्मिकैव रामनामाद्यक्षरयुता चेदङ्गुलिमुद्रेत्येकम् । कङ्कणं करभूषणं द्वे मणिबन्धभूष-
णस्य "कांकणें इति ख्यातस्य" । "कङ्कणो ना प्रतिसरः" इति रत्नकोशः ।
मेखला कांची "कांचिः" सप्तकी रशना "दन्त्यमध्यापि" ॥ १०८ ॥</c>सटीकामरकोशस्य [मनुष्यवर्गः
<v>क्लीबे सारसनं चाथ पुंस्कट्यां शृङ्खलं त्रिषु ।
पादाङ्गुदं तुलाकोटिर्मञ्जीरो नूपुरोऽस्त्रियाम् ॥ १०९ ॥</v>
<c>सारसनं पञ्च स्त्रीणां कटिभूषणस्य "दाब, कंबरपट्टा इति ख्यातस्य । "एक-
यष्टिर्भवेत्काञ्ची मेखला त्वष्टयष्टिका । रसना षोडश ज्ञेया कलापः पञ्चविं-
शक इति भेदास्त्विह नोक्ताः ।" शृङ्खलमित्येकं पुंसः कटिभूषणस्य " कड-
दोरा इति ख्यातस्य ।" शृङ्खला शृङ्खलः । पादाङ्गुदं तुलाकोटि: "तुला-
कोटी" मञ्जीरः "मञ्जीलः" नूपुरः ॥ १०९ ॥</c>

<v>हंसकः पादकटकः किङ्किणी क्षुद्रघण्टिका ।
त्वक्फलकृमिरोमाणि वस्त्रयोनिर्दश त्रिषु ॥ ११० ॥</v>
<c>हंसकः पादकटकः षट्कं
नूपुरस्य "तोरड्या पैंजण इति ख्यातस्य । हंसकादिद्वयं पादकटकस्य वाळे
इति ख्यातस्येति मतम् ।" तुलाकोटिः स्त्री । मञ्जीरो न स्त्रियाम् । किङ्किणी
किङ्किणिः कङ्कणी । "कङ्कणः स्यात्प्रतिसरः कङ्कणी क्षुद्रघण्टिति" इति भागुरिः ।
क्षुद्रघण्टिका द्वे घागरी "घुंगुर" इति ख्यातायाः । त्वगादिचतुष्कं वस्त्राणां
योनिः कारणम् । कारणचातुर्विध्यात् वस्त्राणां चातुर्विध्यमिति भावः ।
क्षौमादित्येतद्विना वाल्कफालादयो निष्प्रवाण्यन्ता दश त्रिषु । तन्त्रकं चेति
चकारादेकादशं तन्त्रकं च त्रिषु । वक्ष्यमाणदुकूलसाहचर्यात्क्षौमं क्लीबमेव ।
त्रिष्वित्येके ॥ ११० ॥</c>


<v>वाल्कं क्षौमादि फालं तु कार्पासं बादरं च तत् ।
कौशेयं कृमिकोशोत्थं राङ्कवं मृगरोमजम् ॥ १११ ॥</v>
<c>त्वगादिजन्यादिक्रमेणाभिहितानि । क्षौमादि वस्त्रं
वाल्कं ज्ञेयम् । क्षुमा अतसी तद्विकारः क्षौमम् । आदिना शाणमित्यादि
एकं त्वङ्मयस्य । फालं कार्पासं बादरं त्रीणि फलविकारस्य कार्पासवस्त्रस्य ।
कृमीणामपाननिर्गतसूत्रकृतः कुङ्मलाकारः कोषः कृमिकोशस्तस्मादुत्थं कौशेयं
स्यात् । मृगरोमजं वस्त्रं राङ्कवमित्येकम् । "अत्र मृगशब्देन पशुमात्रं ग्राह्यं
तेन कम्बलाद्यपि" ॥ १११ ॥</c>

<v>अनाहतं निष्प्रवाणि तन्त्रकं च नवाम्बरम् ।
तत्स्यादुद्गमनीयं यद्धौतयोर्वस्त्रयोर्युगम् ॥ ११२ ॥</v>
<c>अनाहतं निष्प्रवाणि तन्त्रकम् । तन्त्राद-
चिरापह्रतम् । नवाम्बरं चत्वारि नूतनवस्त्रस्य कोरें वस्त्र इति प्रसिद्धस्य ।
निर्गता प्रवाणी तन्तुवायशलाकास्मात् निष्प्रवाणि । धौतयोर्वस्त्रयोर्युगं यत्त-
दुद्गमनीयमित्येकम् । "युगमित्यविवक्षितम्" ॥ ११२ ॥</c>
द्वितीयं काण्डम्.
<v>पत्रोर्णं धौतकौशेयं बहुमूल्यं महाधनम् ।
क्षौमं दुकूलं स्याह्वे तु निवीतं प्रावृतं त्रिषु ॥ ११३ ॥</v>
<c>यद्धौतं कौशेयं तत्पत्रोर्णे एकम् । बहुमूल्यं यद्वस्त्रादिकं तन्महाधनमित्येकम् । त्रिलिङ्गम् ।
क्षौमं दुकूलं द्वे पट्टवलस्य "पाटाव इति ख्यातस्य ।" निवीतं प्रावृतं द्वे
प्रावृतवस्त्रस्य ॥ ११३ ॥</c>

<v>स्त्रियां बहुत्वे वस्त्रस्य दशाः स्युर्वस्तयोर्द्वयोः ।
दैर्घ्यमायाम आरोहः परिणाहो विशालता ॥ ११४ ॥</v>
<c>वस्त्रस्य द्वयोर्वस्तयोः प्रान्तयोः दशाः स्यु: । एकं
स्त्रीलिङ्ंग बहुवचनान्तं च नित्यम् । वस्तयो द्वयोरिति पाठे तु दशाः
वस्तयः द्वे वस्त्रप्रान्तयोः । तत्र स्त्रियां बहुत्वे दशाः । स्त्रीपुंसयोर्बहुत्वे च
वस्तयः । "दशावस्थादीपवर्योर्वस्त्रान्ते भूम्नि योषिति । वस्तिर्द्वयोर्निरूहे
नाभ्यधो भूम्नि दशासु च" इति मेदिनी । दैर्ध्ये आयामः आरोहः "आनाह
इति रामाश्रमीकारः ।" त्रयं वस्त्रादेर्दैर्घ्यस्य "लांबी इति ख्यातस्य ।"
परिणाहः विशालता द्वे विस्तरस्य "रुंदी" इति ख्यातस्य ॥ ११४ ॥</c>

<v>पटच्चरं जीर्णवस्त्रं समौ नक्तककर्पटौ ।
वस्त्रमाच्छादनं वासश्चैलें वसनमंशुकम् ॥ ११५ ॥</v>
<c>पट्टच्चरं जीर्णवस्त्रं द्वे जीर्णवखस्य । नक्तकः "लक्तक इत्यपि" कर्पटः द्वे जीर्णवस्त्र-
खण्डस्य "फडके, छाटी इति ख्यातस्य ।" वस्त्रं आच्छादनं वासः चैलं
"चेलं । चेलोऽधमे त्रिषु । नपुंसकं तु वसन इति विश्वः ।" वसनं अंशुकं
षट् वस्त्रस्य । "अंशुकं शुक्लवस्त्रे स्याद्वस्त्रमात्रोत्तरीययोः" इति रभसः ॥ ११५ ॥</c>

<v>सुचेलकः पटोऽस्त्री स्याद्वराशिः स्थूलशाटकः ।
निचोलः प्रच्छदपटः समौ रल्लककम्बलौ ॥ ११६ ॥</v>
<c>सुचेलकः पटः द्वे शोभनवस्त्रस्य । तत्र पटोऽस्त्री । वराशिः "वरासिः ।
वरासिः स्यात्खङ्गवरे वरासिः स्थूलशाटक इति दंत्यान्तेषु रभसः ।" स्थूल-
शाटकः द्वे स्थूलवाससः । निचोलः निचुलोऽपि । "निचुलस्तु निचोले
स्यात्" इति मेदिनी । प्रच्छदपटः द्वे येन वीणाडोलिकादिकं किमपि पिधी-
यते तस्य । रल्लकः कम्बलः । द्वे कम्बलस्य ॥ ११६ ॥</c>सटीकामरकोशस्य [मनुष्यवर्गः 
<v>अन्तरीयोपसंव्यानपरिधानान्यधोंऽशुके ।
द्वौ प्रावारोत्तरासङ्गौ समौ बृहतिका तथा ॥ ११७ ॥</v>
<c>अन्तरीयं उपसंव्यानं
परिघानं अघोंऽशुकं चत्वारि परिहिते वाससि । "अधोदेहभागस्यांशुकं
अधोंऽशुकम् ।" प्रावारः "प्रावरः" उत्तरासङ्गः बृहतिका ॥ ११७ ॥</c>

<v>संव्यानमुत्तरीयं च चोलः कूर्पासकोऽस्त्रियाम् ।
नीशारः स्यात्प्रावरणे हिमानिलनिवारणे ॥ ११८ ॥</v>
<c>संव्यानं उत्तरीयं पञ्च वामस्कन्धे यद्धार्यते तस्य उत्तरीयस्य । "उत्तरस्मिन्
देहभागे आसज्जत इत्युत्तरासङ्गः" । चोलः कूर्पासकः द्वे स्त्रीणां स्तनादि-
पिधायकस्य कञ्चुकीति प्रसिद्धस्य । गौरादित्वात् ङीषि चोलीत्यपि । कूर्परे 
आस्ते कूर्पासकः । पुंसि क्लीबे च । "कूर्पासस्त्वर्धचोलकः" इति हारावलिः ।
हिमानिलयोर्निवारणं यस्मात्तादृशे प्रावरणे नीशार इत्येकं "रजई दुलई दुलई
लेप इत्यादिख्यातस्य" । नितरां शीर्यते हिमानिलावत्रानेन वा । "गौरिवा-
कृतनीशार इति" प्रयोगः ॥ ११८ ॥</c>

<v>अर्धोरुकं वरस्त्रीणां स्याच्चण्डातकमस्त्रियाम् ।
स्यात्रिष्वाप्रपदीनं तत्प्राप्नोत्याप्रपदं ह्रि यत् ॥ ११९ ॥</v>
<c>यद्वरस्त्रीणां अर्धोरुकं अर्धोरुपिधायिकं
वस्त्रं सच्चण्डातकं स्यात् एवं "परकर, लहंगा इति ख्यातस्य" । ऊर्वोरर्धमर्धोरु
वस्त्रं स्थितत्वाल्लक्षणया वस्त्रमप्यर्धोरु । स्वार्थे कन् । यत् आप्रपदं पादाग्रर्यन्तं
प्राप्नोति वस्त्रादि तत् आप्रपदीनम् । त्रिषु एकम् ॥ ११९ ॥</c>

<v>अस्त्री वितानमुल्लोचो दूष्याद्यं वस्त्रवेश्मनि ।
प्रतिसीरा जवनिका स्यात्तिरस्करिणी च सा ॥ १२० ॥</v>
<c>वितानं उल्लोचः द्वे आतपाद्यपनयार्थमुपरिबद्धस्य चन्द्रकाख्यस्य वाससः "चांदवा इति
ख्यातस्य ।" पुंसि वितानः । दूष्यमित्यादिकं वस्त्रेवेश्मनि वस्त्ररचितगृहे
एकम् । "दूश्यमिति तालव्यमध्यमपि" । आद्यशब्दात्पटकुटी "डेरा राहुटी
तंबु" इत्यादि । प्रतिसीरा जवनिका "यमनिका" तिरस्करिणी । "तिर-
स्कारिणी तिरस्क्रियतेऽनया ।" त्रयं जवनिकायाः पडदा "कनाथ" इति
ख्यातायाः ॥ १२० ॥</c>

<v>परिकर्माङ्गसंस्कारः स्यान्मार्ष्टिर्मार्जना मृजा ।
उद्वर्तनोत्सादने द्वे समे आप्लाव आप्लवः ॥ १२१ ॥</v>
<c>परिकर्म अङ्गसंस्कारः द्वे कुङ्कुमादिना शरीरे संस्कारमा-
त्रस्य । परिमलवर्जनार्था क्रिया परिकर्म । प्रतिकर्मेति क्वचित्पाठः । मार्ष्टिः
मार्जना मृजा प्रोक्षणादिना देहनिर्मलीकरणस्य । उद्वर्तनं उत्सादनं । द्वे पिष्टा-
दिना शरीरमलापकरणस्य । आप्लावः आप्लवः ॥ १२१ ॥</c>
द्वितीयं काण्डम्..
<v>स्नानं चर्चा तु चार्चिक्यं स्थासकोऽथ प्रबोधनम् ।
अनुबोधः पत्रलेखा पत्राङ्गुलिरिमे समे ॥ १२२ ॥</v>
<c>स्नानं त्रीणि स्नानस्य । चर्चा चार्चिक्यं स्थासकः त्रीणि चन्दनादिना देहविलेपविशेषस्य
उटी इति ख्यातस्य । "चर्चिकैव चार्चिक्यम् । स्वार्थे ष्यञ्" । प्रबोधनं
अनुबोधः द्वयं गतगन्धस्य पुनर्गन्धव्यक्तीकरणे । यथा कस्तूरिकादेर्मद्यादिना ।
पत्रलेखा पत्राङ्गुलिः द्वे कस्तूरिकाकेशरादिना कपोलादौ रचितपत्रवल्ल्याः ।
पत्राकृतिर्लेखा पत्रपलेखा । कलिङ्गादिदेशेषु प्रसिद्धेयम् ॥ १२२ ॥</c>

<v>तमालपत्रतिलकचित्रकाणि विशेषकम् ।
द्वितीयं च तुरीयं च न स्त्रियामथ कुङ्कुमम् ॥ १२३ ॥</v>
<c>तमालपत्रम् । तमालस्य पत्रमिव तमालपत्रम् । "तमालपत्रं तापिच्छे तिलके पत्रकेऽपि
च" इति विश्वः" । तिलकं चित्रकं विशेषकं चत्वारि ललाटे कस्तूर्यादिना कृतति-
लकस्य । "तमालस्तिलके खङ्गे" इति विश्वात्तमाल इत्यप्यन्यत्र । अत्र द्वितीयं
तिलकमिति तुरीयं विशेषकमिति च द्वे न स्त्रियां किंतु पुन्नपुंसकयोः । कुङ्कु-
मम् ॥ १२३ ॥</c>

<v>काश्मीरजन्माग्निशिखं वरं बाह्लीकपीतने ।
रक्तसङ्कोचपिशुनं धीरं लोहितचन्दनम् ॥ १२४ ॥</v>
<c>काश्मीरजन्म अग्निशिखं वरं बाह्लीकं "बाह्लीकम् । बाह्लीकं
बाह्लीकं धीरहिङ्गुनोर्नाश्वदेशयोः" इति त्रिकाण्डशेषः । पीतनं रक्तं संकोचं
पिशुनं धीरं लोहितचन्दनं एकादश कुङ्कुमस्य । "रक्तं नील्यादिरञ्जिते । कुङ्कुमे"
इति हैमः । "सङ्कोचो मीनभेदे च बन्धे क्लीबं तु कुङ्कुमे" इति विश्वमेदिन्यौ ।
"पिशुनं कुङ्कुमेऽपि च" इति मेदिनी ॥ १२४ ॥</c>

<v>लाक्षा राक्षा जतु क्लीबे यावोऽलक्तो द्रुमामयः ।
लवङ्गं देवकुसुमं श्रीसंज्ञमथ जायकम् ॥ १२५ ॥</v>
<c>लाक्षा राक्षा जतु यावः अलक्तः
द्रुमामयः षट्कं लाक्षायाः । न लक्तोऽस्मादलक्तः । द्रुमाणामामयो द्रुमा-
मयः । लवङ्गं देवकुमुमं श्रीसंज्ञं त्रीणि लवङ्गस्य । देवानां कुसुमम् । कुसु-
मेषु देव इव । देवयोग्यं कुसुमं वा । श्रीसंज्ञं लक्ष्मीपर्यायनामकम् । जायकम् ॥ १२५ ॥</c>सटीकामरकोशस्य [मनुष्यवर्गः
<v>कालीयकं च कालानुसार्यं चाथ समार्थकम् ।
वंशिकागुरुराजार्हलोहं कृमिजजोङ्गकम् ॥ १२६ ॥</v>
<c>कालीयकं कालानुसार्ये त्रयं जायकाख्यगन्धद्रव्यस्य पीतचन्दन इति
ख्यातस्य । जयति गन्धान्तरं जायकम् । "कालीयकं च कालेयं वर्णकं कान्तिदा-
यकम्" इति व्याडिः" । वंशिकं "वंशकं" अगुरु राजार्हं लोहं कृमिजं जोङ्गकम ॥ १२६ ॥</c>

<v>कालागुर्वगुरु स्यात्तु मङ्गल्या मल्लिगन्धि यत् ।
यक्षधूपः सर्जरसो रालसर्वरसावपि ॥ १२७ ॥</v>
<c>कालागुरु सप्तकं समार्थकम् । कृष्णागुरुणः पर्याया इत्यर्थः ।
न गुरुर्यस्मात्तदगुरु । "अगुरुर्जोङ्गके लघौ" इति हैमादगुरुः पुंस्यपि । अगरु-
रिति क्वचित् । "लोहोऽस्त्री शस्त्रके लौहे जोङ्गके सर्वतैजसे इति मेदिनीकोशा-
ल्लोहं पुंस्यपि । अगुरु इत्यस्य यच्छब्देन संबन्धः । स्यादित्यस्य त्वन्तत्वादु-
त्तरेण संबन्धः । यदगुरु मल्लिगन्धि सा मङ्गल्या स्यादित्येकम् । "अत्र जोङ्ग-
कान्तानि अगुरुणः । कालागुर्वादि द्वयं कृष्णागुरुणः । त्वित्यत्र तदिति पाठ-
स्तत्र यदगुरु मल्लिगन्धि तन्मङ्गल्येत्यर्थः" । यक्षधूपः सर्जरसः रालः सर्वरसः ॥ १२७ ॥</c>

<v>बहुरूपोऽप्यथ वृकधूपकृत्रिमधूपकौ ।
तुरुष्कःपिण्डकः सिह्लो यावनोऽप्यथ पायसः ॥ १२८ ॥</v>
<c>बहुरूपः पञ्च धूपस्य "राळ" इति ख्यातस्य । अराल इति वा ।
"रालः सर्जरसोऽरालो धूपको वह्लिवल्लभः" इति रभसः । वृकधूपः कृत्रिम-
धूपकः द्वे अनेकपदार्थकृतधूपस्य । तुरुष्कः पिण्डकः सिह्लः यावनः चत्वारि
सिह्लास्व्यगन्धद्रव्यस्य "ऊद" लोबान इति ख्यातस्य । "तुरुष्कः सिह्लके
म्लेच्छजातौ देशान्तरेऽपि च" इति विश्वमेदिन्यौ । पायसः ॥ १२८ ॥</c>द्वितीय काण्डम्.
<v>श्रीवासो वृकधूपोऽपि श्रीवेष्टसरलद्रवौ ।
मृगनाभिर्मुगमदः कस्तूरी चाथ कोलकम् ॥ १२९ ॥</v>
<c>श्रीवासः वृकधूपः श्रीवेष्टः "श्रीपिष्टः । "सरलद्रवश्रीपिष्टदधिक्षीरघृताह्वये" इति रभसः ।
सरलद्रवः पञ्च सरलद्रवस्य "विशेषनामकधूप इति ख्यातस्य" । पयसो द्रुमस्य
क्षीरस्य वा विकारः पायसः । सरलस्य देवदारोर्द्रवः सरलद्रवः । "पायसस्तु
क्लीबपुंसोः श्रीवासपरमान्नयोः" इति मेदिनी । मृगमाभिः मृगमदः कस्तूरी त्रयं
कस्तूर्याः । मृगनाभिः पुंसि । "मृगनाभिर्मृगमदो मृगः कस्तूरिकापि च" इति
माधवः । "मदो रेतसि कस्तूर्याम्" इति मेदिनी । "मुख्पराट्क्षत्रयोर्नाभिः पुंसि
प्राण्यङ्गके द्वयोः । चक्रमध्ये प्रधाने च स्त्रियां कस्तूरिकामडे" इति रभसः ।
कोलकं "कोरकम् । "कोरकोऽस्त्रीली कुड्मले स्यात्कङ्कोलकमृणालयोः" इति मेदिनी ॥ १२९ ॥</c>

<v>कङ्कोलकं कोशफलमथ कर्पूरमस्त्रियाम् ।
घनसारश्चन्द्रसंज्ञः सिताभ्रो हिमवालुका ॥ १३० ॥</v>
<c>कङ्कोलकं कोशफलं त्रीणि कंकोल, गवला इति ख्यातस्य । कर्पूरं
घनसारः चन्द्रः सिताभ्रः सिताभ इत्यपि । हिमवालुका पञ्च कर्पूरस्य । चन्द्र-
संज्ञश्चन्द्रपर्यायनामकः पुंसि कर्पूरः ॥ १३० ॥</c>

<v>गन्धसारो मलयजो भद्रश्रीश्चन्दनोऽस्त्रियाम् ।
तैलपर्णिकगोशीर्षे हरिचन्दनमस्त्रियाम् ॥ १३१ ॥</v>
<c>गन्धसारः मलयजः भद्रश्रीः
चन्दनः चत्वारि चन्दनस्य "मलयागरु मैलागिरि इति ख्यातस्य ।" भद्र-
श्रियौ । तैलपर्णिकमित्येकं धवलशीतलचन्दनविशेषस्य । गोशीर्षमित्येकं
उत्पलगन्धिचन्दनस्य । हरिचन्दनमित्येकं कपिलवर्णचन्दनस्य । एवं त्रयो भेदाः ।
तिलपर्णे वृक्षभेदे जाता तैलपर्णी । स्वार्थे कन् । "तैलपर्णगोशीर्षो गिरी
आकरावस्य" इति स्वामी ॥ १३१ ॥</c>

<v>तिलपर्णी तु पत्राङ्गं रञ्जनं रक्तचन्दनम् ।
कुचन्दनं चाथ जातीकोशजातीफले समे ॥ १३२ ॥</v>
<c>तिलपर्णी पत्राङ्ग रञ्जनं रक्तचन्दनं कुच-
न्दनं पञ्च रक्तचन्दनस्य । "तिलपर्णी नदी आकरोऽस्यास्ति । अच् ङीष्
च ।" जातीकोशं जातीफलम् । जातिकोशं जातिफलमित्यपि पाठः ।
जातिः जाती वा । कोशं फलं इति पृथगपि । "जातिर्जातिफलेऽपि च" इति
रभसः । "कोशोऽस्त्री कुड्मले पत्रे दिव्ये खड्गपिधानके । जातिकोशे" इति मेदि-
नीविश्वप्रकाशौ । "फलं लाभे जातिकोशे बाणाग्रे फलकेऽपि च" इति रुद्रः । द्वे
जायफळ इति ख्यातस्य ॥ १३२ ॥</c>सटीकामरकोशस्य [मनुष्यवर्गः 
<v>कर्पूरागरुकस्तूरीकङ्कोलैर्यक्षकर्दमः ।
गात्रानुलेपनी वर्तिवर्णकं स्याद्विलेपनम् ॥ १३३ ॥</v>
<c>कर्पूरादिभिः समभागैः पिण्डीकृतो लेप-
विशेषो यक्षकर्दम इत्येकम् । "कर्पूरागरुकस्तूरीकङ्कोलघुसृणानि च । एकी-
कृतमिदं सर्वे यक्षकर्दम इष्यते" इति व्याडिः । घुसृणं केशरम् । अन्यत्स्प-
ष्टम् । "कुङ्कुमागरुकस्तूरी कर्पूरं चन्दनं तथा । महासुगन्धिरित्युक्तं नामतो
यक्षकर्दमः" इति धन्वन्तरिः ॥ गात्रानुलेपनी वर्तिः वर्णकं विलेपनं चत्वारि
गात्रानुलेपयोग्यस्य पिष्टघृष्टसुगन्धिद्रव्यस्य उटणें इति ख्यातस्य । "गात्रा-
नुलेपनी वर्तिर्विगन्ध्यथ विलेपनम् । वर्णकं चाथ विच्छित्तिः स्त्री कषायोऽङ्ग-
रागकः" इति रभसात् । आद्यद्वयमुक्तार्थमेव । वर्णकादिद्वयं घृष्टचन्दनादिलेप-
मात्रस्य । कर्पूरागुरुरित्यपि पाठः ॥ १३३ ॥</c>

<v>चूर्णानि वासयोगाः स्युर्भावितं वासितं त्रिषु ।
संस्कारो गन्धमाल्याद्यैर्यः स्यात्तदधिवासनम् ॥ १३४ ॥</v>
<c>चूर्णं वासयोगः द्वे पटवासा-
दिचूर्णमात्रस्य । "वासे सुगन्धिकरणे योग उपायो वासयोगः ।" भावितं
वासितं द्वे गन्धद्रव्येण वासितस्य वस्तुनः । त्रिषु । गन्धमाल्यधूपादिभिर्यः
संस्कारः वस्त्रताम्बूलादीनां सौरभाधानं तदधिवासनमित्युच्यते । एकम् ॥ १३४ ॥</c>

<v>माल्यं मालास्रजौ मूर्ध्नि केशमध्ये तु गर्भकः ।
प्रभ्रष्टकं शिखालम्बि पुरोन्यस्तं ललामकम् ॥ १३५ ॥</v>
<c>माल्यं माला स्रक् त्रयं मूर्ध्नि धृतायाः कुसुमावलेः उपचाराद-
न्यत्रापि प्रयोगः । केशमध्ये धृता माला गर्भक इत्युच्यते एकम् । यन्माल्यं
शिखायां लम्बमानं तत्प्रभ्रष्टकमित्येकम् । पुरो न्यस्तं ललाटपर्यन्तं क्षिप्तं लला-
मकमित्येकम् ॥ १३५ ॥</c>

<v>प्रालम्बमृजुलम्बि स्यात्कण्ठाद्वैकक्षिकं तु तत् ।
यत्तिर्यक्क्षिप्तमुरसि शिखास्वापीडशेखरौ ॥ १३६ ॥</v>
<c>यन्माल्यं कण्ठादृजुलम्बि सरलं लम्बमानं तत्प्रालम्ब-
मिसेकम् । यन्माल्यं तिर्यगुपवीतमनृजु उरसि क्षिप्तं तत् वैकक्षिकमिसेकं चतु-
रक्षरम् । "विकक्षमुरस्तत्र भवं वैकक्षकमित्यपि ।" आपीडः शेखरः द्वे
शिखासु न्यस्तमाल्यमात्रस्य ॥ १३६ ॥</c>

<v>रचना स्यात्परिस्यन्द आभोगः परिपूर्णता ।
उपधानं तूपबर्हः शय्यायां शयनीयवत् ॥ १३७ ॥</v>
<c>रचना परिस्यन्दः द्वे माल्या-
दिरचनायाः । "परिस्पन्द इत्यपि पाठः" । आभोगः परिपूर्णता द्वे सोर्वो-
पचारपरिपूर्णतायाः । उपधानं उपबर्हः द्वे उच्छीर्षस्य "उशी इति
ख्यातस्य" । उपधीयते आरोप्यते शिरोऽत्र उपाधानम् । शय्या शयनीयं ॥ १३७ ॥</c>द्वितीयं काण्डम्.
<v>शयनं मञ्चपर्यङ्कपल्यङ्काः खट्वया समाः ।
गेन्दुकः कन्दुको दीपः प्रदीपः पीठमासनम् ॥ १३८ ॥</v>
<c>शयनं त्रीणि शय्यायाः । वदिति उत्तरेण समत्वद्योतनाय । मञ्चः
पर्यङ्कः पल्यङ्कः खट्वा चत्वारि खट्वायाः "पलंग, बाज इति ख्यातायाः" ।
गेन्दुकः "गेण्डुकः गण्डूकः" कन्दुकः द्वे चेंडू इति ख्यातस्य क्रीडाकारणस्य ।
"गिरदी, गालउशी इति ख्यातस्येति केचित् ।" दीपः प्रदीपः द्वे दीपस्य ।
पीठं आसनं वे आसनस्य । "विष्टरः पीठमस्त्रियामिति" त्रिकाण्डशेषः ॥ १३८ ॥</c>

<v>समुद्गकः संपुटकः प्रतिग्राहः पतद्ग्रहः ।
प्रसाधनी कङ्कतिका पिष्टातः पटवासकः ॥ १३९ ॥</v>
<c>समुद्गकः संपुटकः । द्वे संपुटस्य "डबा चौफुला इत्यादिख्यातस्य" ।
प्रतिग्राहः "प्रतिग्रहः । "प्रतिग्रहः स्वीकरणे सैन्यपृष्ठे पतद्ग्रहे । विप्रेभ्यो विधि-
वद्देये तद्ग्रहे च ग्रहान्तरे" इति मेदिनी । पतद्ग्रहः द्वे "पिकदाणी इति
ख्यातस्य ।" प्रसाधनी कङ्कतिका द्वे गजदन्तादिरचितायाः केशमार्जन्याः
फणी इति ख्यातायाः । "कङ्कतं तु प्रसाधनम्" इति क्लीबकाण्डेऽमरमाला । पिष्टातः
पटवासकः द्वे बुका इति ख्यातस्य चूर्णविशेषस्य ॥ १३९ ॥</c>

<v>दर्पणे मुकुरादर्शौ व्यजनं तालवृन्तकम् ।
इति मनुष्यवर्गः ॥ ६ ॥</v>
<c>दर्पणः मुकुरः मकुरः । "मकुरः स्यान्मुकुरवद्दर्पणे बकुलद्रुमे । कुलालदण्डे" इति मेदिनी ।
मङ्कुरः इत्यपि केचित् । आदर्शः त्रीणि दर्पणस्य "आरसा इति ख्यातस्य" ।
साहचर्याद्दर्पणः पुंस्येव । "आदर्शो दर्पणः प्रोक्तः इत्यमरमाला । व्यजनं ताल-
वृन्तकं द्वे तालपत्रादिनिर्मितव्यजनस्य । व्यजति वायुरनेन व्यजनम् । इति
मनुष्यवर्गः ॥ ६ ॥</c>

<v>सन्ततिर्गोत्रजननकुलान्यभिजनान्वयौ ।
वंशोऽन्ववायः संतानो वर्णाः स्युर्ब्राह्मणादयः ॥ १ ॥</v>
<c>संततिः गोत्रं जननं कुलम् । "कुलं जनपदे गोत्रे सजाती-
यगणेऽपि च । भवने च तनौ क्लीबम्" इति कोशान्तरे । अभिजन अन्वयः वंशः-
अन्ववायः संतानः नव वंशस्य । तत्र संततिः स्त्री । ब्रह्मणादयो वर्णाः स्युः
एकम् ॥ १ ॥</c>

सटीकामरकोशस्य [ब्रह्मवर्गः
<v>(विप्रक्षत्रियविट्शूद्राश्चातुर्वर्ण्यमिति स्मृतम् ।)(१)
राजबीजी राजवंश्यो बीज्यस्तु कुलसंभवः ॥ २ ॥</v>
<c>ब्रामणक्षत्रियवैश्यशूद्राः वर्णाश्चातुर्वर्ण्यमित्येकम् । राजबीजी
राजवंश्यः द्वे राजवंशोत्पन्नस्य । राजबीजिनौ । बीज्यः कुलसंभवः द्वे कुल-
मात्रोत्पन्नस्य ॥ २ ॥</c>

<v>महाकुलकुलीनार्यसाभ्यसज्जनसाधवः ।
ब्रह्मचारी गृही वानप्रस्थो भिक्षुश्चतुष्टये ॥ ३ ॥</v>
<c>महाकुल: "माहाकुलः" कुलीनः । महत्कुलमस्य
महाकुलः महाकुले भवो माहाकुलः । कुले भवः कुलीनः । आर्यः सभ्यः
सज्जनः साधुः षट् सज्जनस्य । ब्रह्मचार्यादयश्चत्वारोऽपि आश्रमशब्दवाच्या
इत्यर्थः । "कर्मणा मनसा वाचा सर्वावस्थासु सर्वदा । सर्वत्र मैथुनत्यागो
ब्रह्मचर्ये तदुच्यते" इति । एकम् । वनमेव प्रस्थः प्रदेशस्तत्र भवः वानप्रस्थः ।
अत्र भिक्षुर्यतिः ॥ ३ ॥</c>

<v>आश्रमोऽस्त्री द्विजात्यग्रजन्मभूदेववाडवाः ।
विप्रश्च ब्राह्मणोऽसौ षट्कर्मा यागादिभिर्वृतः ॥ ४ ॥</v>
<c>द्विजातिः अग्रजन्मा भूदेवः वाडवः विप्रः ब्रामणः
षट् ब्राह्मणस्य । वडवायां जातो वाडवः । "वडवा द्विजयोषितीति" मेदिनी ।
असौ ब्राह्मणो यागादिभिर्यजनादिभिर्युक्तः षट्कर्मा स्यात् । तदुक्तम् ।
"इज्याध्ययनदानानि याजनाध्यापने तथा । पतिग्रहश्च तैर्युक्तः षट्कर्मा विप्र
उच्यते" इति । एकम् ॥ ४ ॥</c>

<v>विद्वान् विपश्चिद्दोषज्ञः सन्सुधीः कोविदो बुधः ।
धीरो मनीषी ज्ञः प्राज्ञः संख्यावान् पण्डितः कविः ॥ ५ ॥</v>
<c>विद्वान् विपश्चित् दोषज्ञः सन् सुधीः कोविदः
बुधः धीरः मनीषी ज्ञः प्राज्ञः प्रज्ञः । "प्रज्ञस्तु पण्डिते वाच्यलिङ्गो बुद्धौ तु
योषिति" इति मेदिनी । संख्यावान् पण्डितः कविः ॥ ५ ॥</c>

<v>धीमान्सूरिः कृती कृष्टिर्लब्धवर्णो विचक्षणः ।
दूरदर्शी दीर्घदर्शी श्रोत्रियश्छान्दसौ समौ ॥ ६ ॥</v>
<c>धीमान् सूरिः कृती
कृष्टिः लब्धवर्णः विचक्षणः दूरदर्शी दीर्घदर्शी द्वाविंशतिः पण्डितस्य । विद्वांसौ ।
विपश्चितौ । संतो । ज्ञौ । संख्यावन्तौ । कृतिनौ । "संख्या विचारणास्त्यस्य
संख्यावान् । लब्धो वर्णः स्तुतिर्येन लब्धवर्णः दूरान्दूराद्वा पश्यतीति दूर-
दर्शी" । श्रोत्रियः छान्दसः द्वे वेदाध्यायिनः ॥ ६ ॥</c>

द्वितीयं काण्डम्.
<v>("मीमांसको जैमिनीये वेदान्ती ब्रह्मवादिनि ।
वैशेषिके स्यादौलूक्यः सौगतः शून्यवादिनि" ॥ १ ॥</v>
<c>मीमांसकमित्यादिप-
द्यद्वयमत्र केचित्पठन्ति । तदत्रत्यं नेत्युपेक्षितम् । तस्येयं बालबोधार्थं व्याख्या ।
मीमांसकः जैमिनीयः द्वे मीमांसाशास्त्रवेत्तुः । वेदान्ती ब्रह्मवादी द्वे वेदान्त-
शास्त्रज्ञस्य । वैशेषिकः औलूक्यः द्वे सप्तपदार्थवादिनः । ते च पदार्थाः ।
द्रव्यगुणकर्मसामान्यविशेषसमवायाभावाः सप्तेति कणादमतम् । सौगतः
शून्यवादी द्वे जगत्कारणं शून्यमिति मतावलम्बिनो नास्तिकस्य ॥ १ ॥</c>

<v>"नैयायिकस्त्वक्षपादः स्यात्स्याद्वादिक आर्हकः ।
चार्वाकलौकायतिकौ सत्कार्ये सांख्यकापिलौ" ॥ २ ॥(१)</v>
<c>नैयायिकः अक्षपदः आक्षपादो वा द्वे न्यायशास्त्रज्ञस्य । प्रमाणप्रमेयसंशयविप-
र्ययतर्केत्यादिषोडशपदार्थवादिनः गोतमस्य । स्याद्वादिकः आईकः द्वे मोक्षो-
ऽस्ति स्यान्नास्ति स्यादिति वादिनः । चार्वाकः लौकायतिकः लोकायतिको
वा द्वे देहात्मवादिनो बौद्धस्य । सांख्यः कापिलः द्वे तदेवेदं कार्यं जगदिति
मानिनः सांख्यशास्त्रज्ञस्य ॥ २ ॥</c>

<v>उपाध्यायोऽध्यापकोऽथ स्यान्निकादिकृद्गुरुः ।
मन्त्रव्याख्याकृदाचार्य आदेष्टा त्वध्वरे व्रती ॥ ७ ॥</v>
<c>उपाध्यायः अध्यापकः द्वे "उपेत्याधी-
यतेऽस्मादुपाध्यायः । अध्यापयतीत्यध्यापकः" । निषेको गर्भाधानं आदिना
पुंसवनादि । तस्य कर्मणः कर्ता पित्रादिर्गुरुः स्यात् एकम् । मन्त्रो वेदस्तस्य
व्याख्याकृत् आचार्यः स्यात् । "उपनीय तु यः शिष्यं वेदमध्यापयेद्द्विजः ।
साङ्गं च सरहस्यं च तमाचार्ये प्रचक्षते" इति । एकम् । व्याख्यालक्षणं तु ।
"पदच्छेदः पदार्थोक्तिर्विग्रहो वाक्ययोजना । आक्षेपोऽथ समाधानं व्याख्यानं
षड्विधं मतम्" इत्युक्तम् । अध्वरे यागविषये य ऋत्विजामादेष्टा स व्रती ॥ ७ ॥</c>सटीकामरकोशस्य [ब्रह्मवर्गः
<v>यष्टा च यजमानश्च स सोमवति दीक्षितः ।
इज्याशीलो यायजूको यज्वा तु विधिनेष्टवान् ॥ ८ ॥</v>
<c>यष्ठा यजमानः इति त्रयेणोच्यते । "आदिष्टीयपि पाठः" । व्रतिनौ ।
यष्टारौ । स यजमानः सोमवति यागे आदेष्टा दीक्षित इत्युच्यते एकम् ।
इज्याशीलः यायजूकः द्वे यजनशीलस्य । "पुनः पुनः भृशं वा यजते यायजूकः" । 
विधिना "सोमेन यजेत" इत्यादियागविधायकविधिमात्रेणेष्टवान् यागं
कृतवान् स यज्वा स्यात् एकम् । यज्वानौ ॥ ८ ॥</c>

<v>स गीष्पतीष्ट्या स्थपतिः सोमपीथी तु सोमपाः ।
सर्ववेदाः स येनेष्टो यागः सर्वस्वदक्षिणः ॥ ९ ॥</v>
<c>यः गीष्पतीष्ट्या बृह-
स्पतिसवविधिना इष्टवान् स स्थपतिरित्युच्यते । वाजपेयेनेष्ट्वा बृहस्पतिसवेन
यजेतेति तद्विधिः एकम् । सोमपीथी "सोमपीती सोमपीवी" सोमपाः
"सोमपः" द्वे सोमयाजिनः । सोमपीथिनौ । "सर्वदाऽयम् ,दीक्षितस्तु तत्का-
लम्" येन सर्वस्वदक्षिणो विश्वजिन्नामा याग इष्टः स सर्ववेदाः स्यात्
एकम् । "सर्वस्वं दक्षिणा यत्र । सर्वं वेदयति सर्ववेदाः । विदू लाभे" ।
सर्ववेदसौ ॥ ९ ॥</c>

<v>अनूचानः प्रवचने साङ्गेऽधिती गुरोस्तु यः ।
लब्धानुज्ञः समावृत्तः सुत्वा त्वभिषवे कृते ॥ १० ॥</v>
<c>साङ्गे शिक्षाद्यङ्गोपेते प्रवचने वेदे अघिती कृताध्ययनोऽनू-
चान इत्येकम् । योऽनूचानो गुरोः सकाशात् गृहस्थाद्याश्रमान्तरप्राप्तये लब्धा-
नुज्ञः स समावृतः स्यात् एकम् । अभिषवे स्नाने कृते सति सुत्वा स्यात् । "सुय-
जोर्ङ्वनिप्" इति सुनोतेर्भूते ङ्वनिप् । सुत्वन् । सुत्वा सुत्वानौ । अभिषवः स्नपने
पीटने स्नाने मुरासन्धाने च ॥ १० ॥</c>

<v>छात्रान्तेवासिनौ शिष्ये शैक्षाः प्राथमकल्पिकाः ।
एकब्रह्मव्रताचारा मिथः सब्रह्मचारिणः ॥ ११ ॥</v>
<c>छात्रः अन्तेवासी "अन्तवासीत्यपि" शिष्यः
त्रीणि । गुरोर्दोषाच्छादनं छत्रं तच्छीलमस्य छात्रः । शीलमित्यनुवर्तमाने
"छत्रादिभ्यो णः इति णप्रत्ययः । अन्ते समीपे वस्तुं शीलमस्यान्तेवासी । शैक्षाः
प्राथमकल्पिकाः द्वे आरब्धाध्ययनानां बटूनाम् । शिक्षा लभन्ते ते शैक्षाः । प्रथ-
मकल्पः आधारम्भः प्रयोजनं येषां ते प्राथमकल्पिकाः । एकः समानो ब्राह्मव्र-
ताचारो वेदव्रताचरणं येषां ते । एकशाखास्वाध्यायिनो ब्रह्मचारिणस्ते मिथः
परस्परं सब्रह्मचारिण इत्युच्यन्ते । "चरणे ब्रह्मचारिणि" इति समानस्य सभावः ।
एकम् ॥ ११ ॥</c>द्वितीय काण्डम्.
<v>सतीर्थ्यास्त्वेकगुरवश्चित्तवानग्निमग्निचित् । 
पारम्पर्योपदेशे स्यादैतिह्यमितिहाव्ययम् ॥ १२ ॥</v>
<c>एकः समानो गुरुर्येषां ते परस्परं सतीर्थ्याः स्युः । "समानतीर्थे 
वासी" इति यत्प्रययः । "तीर्थे ये" इति समानस्य सः । एकम् । योऽग्निं चित-
वान् सोऽग्निचित् एकं कृताग्निचयनस्य । ऐतिह्यं इतिह द्वयं पारम्पर्येण लोकपरम्पर-
या य उपदेशस्तस्मिन् । इतिहेत्यव्ययं इतिहेति निपातसमुदायस्तत्र भवमैतिह्यम् ॥ १२ ॥</c>

<v>उपज्ञा ज्ञानमाद्यं स्याज्ज्ञात्वारम्भ उपक्रमः ।
यज्ञः सवोऽध्वरो यागः सप्ततंतुर्मखः क्रतुः ॥ १३ ॥</v>
<c>यत्प्रथमं ज्ञानं सा उपज्ञा स्यात् । यथा ग्रन्थस्य पाणिनेरुपज्ञा एकम् ।
ज्ञात्वा य आरम्भः स उपक्रमः । यथा ग्रन्थस्योपक्रमः ज्ञानपूर्वक आरम्भ इत्यर्थः ।
एकम् । यज्ञः सवः अध्वरः यागः सप्ततन्तुः मखः क्रतुः सप्त यज्ञस्य ॥ १३ ॥</c>

<v>पाठो होमश्चातिथीनां सपर्या तर्पणं बलिः ।
एते पञ्च महायज्ञा ब्रह्मयज्ञादिनामकाः ॥ १४ ॥</v>
<c>पाठादयः पञ्च ब्रह्मयज्ञादिनामका महायज्ञाः स्युः एकम् । तत्र पाठो विधिना
वेदादेः पठनं स ब्रह्मयज्ञः । होमो वैश्वदेवहोमः स देवयज्ञः । अतिथीनां
गृहागतानां सपर्या अवादिना तोषणं स मनुष्ययज्ञः । तर्पणं पितृणामन्नो-
दकादिना तृप्तिसंपादनं स पितृयज्ञः । बलिः बलिहरणं स भूतयज्ञः । 
पठनं पाठः । भावे घञ् । मनुः । "अध्यायनं ब्रह्मयज्ञः पितृयज्ञस्तु तर्प-
णम् । होमो दैवो बलिर्भौतो नृयज्ञोऽतिथिपूजनम्" इति ॥ १४ ॥</c>

<v>समज्या परिषद्गोष्ठी सभासमितिसंसदः ।
आस्थानी क्लीबमास्थानं स्त्रीनपुंसकयोः सदः ॥ १५ ॥</v>
<c>समज्या परिषत् गोष्ठी सभा समितिः संसत् आस्थानी आस्थानं सदः नव सभायाः ।
परिषदौ । गोष्ठयौ । संसदौ । आस्थान्यौ । सदः सान्तं क्लीबे । स्त्रीत्वे तु
सदाः । "समजन्ति गच्छन्त्यस्यां समज्या । गावोऽनेका वाचस्तिष्ठन्त्यस्यां
गोष्ठी । सह समाना वा भान्त्यस्यां सभा । सभालक्षणं मनुः । "यस्मिन्देशे निषी-
दन्ति विप्रा वेदविदस्त्रयः । राज्ञश्चाधिकृतो विद्वान् ब्राह्मणस्तां साभां विदुः"
इति । संयन्ति गच्छन्त्यस्यां समितिः । संसीदन्त्यस्यां संसत् । आतिष्ठन्त्यस्या-
मास्थानी । सीदन्त्यस्यां सदः ॥ १५ ॥</c>द्वितीयं काण्डम्. 
<v>यो गार्हपत्यादानीय दक्षिणाग्निः प्रणीयते ।
तस्मिन्नानाय्योऽथाग्नायी स्वाहा च हुतभुक्प्रिया ॥ २१ ॥</v>
<c>गार्हपत्यादानीयोध्दृत्य यो दक्षिणाग्निः प्रणीयते प्रवेश्यते तत्र
आनाय्य इत्येकम् । अग्रायी स्वाहा हुतभुक्प्रिया त्रयमग्नेः प्रियायाम् । अस्य
स्वाहाशब्दस्य नाव्ययत्वं द्रव्यवाचित्वात् । अत एव "स्वाहां तु दक्षिणे पार्श्वे"
इति प्रयोगः संगच्छते ॥ २१ ॥</c>

<v>ऋक् सामिधेनी धाय्या च या स्यादग्निसमिन्धने ।
गायत्रीप्रमुखं छन्दो हव्यपाके चरुः पुमान् ॥ २२ ॥</v>
<c>अग्निसमिन्धने समित्प्रक्षेपेण वह्निज्वलने या
ऋक् प्रयुज्यते सा सामिधेनी धाय्या च स्यात् द्वे । गायत्र्युष्णिगित्यादि
छन्दः स्यात् एकम् । सान्तं क्लीबम् । हव्यपाकेऽग्निमुखे हूयमानेऽन्ने चरुरित्ये-
कम् । हव्यस्य पाकः हव्यपाकः । "अनवस्रावितान्तरूष्मपाक ओदनश्चरुः"
इति याज्ञिकाः । चर्यते भक्ष्यते इति चरुः । मीमांसकैरपि त्रिवृच्चर्वधिकरणे-
ऽन्नपरत्वं चरुशब्दस्याभ्युपगतम् । विश्वप्रकाशे तु । "चरुर्भाण्डे च हव्यान्ने"
इत्यनेकार्थतोक्ता । "अथ पुमान् चरुर्हव्यान्नभाण्डयोः" इति मेदिनी च ॥ २२ ॥</c>

<v>आमिक्षा सा शृतोष्णे या क्षीरे स्याद्दधियोगतः ।
धवित्रं व्यजनं तद्यद्रचितं मृगचर्मणा ॥ २३ ॥</v>
<c>शृतं पक्वं च तदुष्णं च तस्मिन् क्षीरे दधियोगतो या विकृतिः सा आमिक्षा
स्यात् एकम् । मृगचर्मणा रचितं यद्य्वजनं तद्धवित्रमित्येकम् । "धुवित्रमि-
त्यपि" ॥ २३ ॥</c>

<v>पृषदाज्यं सदध्याज्ये परमान्नं तु पायसम् ।
हव्यकव्ये दैवपित्र्ये अन्ने पात्रं स्त्रुवादिकम् ॥ २४ ॥</v>
<c>दधियुक्ते घृते पृषदाज्यमित्येकम् । पृषातकम् । "पृषातकं
सदध्याज्ये पृषदाज्यं तदुच्यते" इति हेमचन्द्रः । परमान्नं पायसं द्वे क्षीरा-
न्नस्य । दैवपित्र्ये देवपितृसंबन्धिनि अन्ने क्रमेण हव्यकव्ये स्वाताम् । हूयन्ते
प्रीण्यन्ते देवा येन हव्यम् । कूयते पितृभ्यः कव्यम् । कु शब्दे । देवेभ्यो
दीयमानमन्नं हव्यम् । पितृभ्यो दीयमानमन्नं कव्यमित्पर्थः । अग्निमुखेन
देवेभ्योऽन्नं दीयते । विप्रमुखेन पितृभ्योऽन्नमिति । पैत्रमित्यपि । "तस्येद-
म्" इत्यण् एकैकम् । सुवचमसादिकं पात्रं स्यात् एकम् ॥ २४ ॥</c>सटीकामरकोशस्य [ब्रह्मवर्गः
<v>ध्रुवोपभृज्जुहूर्ना तु स्रुवो भेदाः स्रुचः स्त्रियः ।
उपाकृतः पशुरसौ योऽभिमन्त्र्य क्रतौ हतः ॥ २५ ॥</v>
<c>ध्रुवा उपभृत् जुहूः एते त्रयः सुचो भेदाः । स्त्रियः । स्त्रुवः एकं पुंसि । "अत्र
यथा न्नुवशब्दस्य रूपभेदात्पुंस्त्वे सिद्धे नेति पुंस्त्वविधिस्तथा पूर्वत्र स्त्रिय इति
स्त्रीत्वविधिरपि बोध्यः । "स्त्रुवा द्वयोर्होमपात्रे शल्लकीमूर्वयोः स्त्रियाम्" इति मेदि-
नीकोशे स्त्रीलिङ्गोऽपि दृश्यते । क्रतौ यः पशुरभिमन्त्र्य हतः असौ उपाकृतः
स्यात् एकम् । "उपाक्रियते हिंस्यत इत्युपाकृतः ।" ॥ २५ ॥</c>

<v>परंपराकं शमनं प्रोक्षणं च वधार्थकम् ।
वाच्यलिङ्गाः प्रमीतोपसंपन्नप्रोक्षिता हते ॥ २६ ॥</v>
<c>परंपराकं शमनं "शसनं ससनं चेत्यपि" प्रोक्षणं त्रयं वधार्थकं यज्ञियपशुहननवाची-
त्यर्थः । प्रमीतः उपसंपन्नः प्रोक्षितः त्रीणि यागार्थे हते पशुमात्रे । वाच्यलि-
ङ्गानि ॥ २६ ॥</c>

<v>सान्नाय्यं हविरग्नौ तु हुतं त्रिषु वषट्कृतम् ।
दीक्षान्तोऽवभृथो यज्ञे तत्कर्मार्हं तु यज्ञियम् ॥ २७ ॥</v>
<c>हविर्विशेषः सान्नाय्यं स्यात् एकम् । अग्नौ हुतं याज्यादि वष-
ट्कृतं स्यात् तस्त्रिषु वाच्यलिङ्गं एकम् । "वषडिति मन्त्रोपलक्षणम् । वषण्-
न्त्रेण कृतं प्रक्षिप्तम्" । यज्ञे दीक्षान्तः दीक्षायाः समापकः इष्टिपूर्वकस्नानविशेषः
अवभृथः एकम् । तत्कर्मार्हं यज्ञकर्मयोग्यं वस्तु "द्विजद्रव्यादि" यज्ञियं एकं
त्रिषु ॥ २७ ॥</c>

<v>त्रिष्वथ क्रतुकर्मेष्टं पूर्तं खातादि कर्म यत् ।
अमृतं विघसो यज्ञशेषभोजनशेषयोः ॥ २८ ॥</v>
<c>यत्क्रतुकर्म तदिष्टं स्यात् । क्रतुर्यज्ञः कर्म दानम् । "एकाग्निकर्मह-
वनं त्रेतायां यच्च हूयते । अन्तर्वेद्यां च यद्दानमिष्टं तदभिधीयते" इति मनुः ।
एकम् । खातं वापीकूपादि । आदिना देवालयादि यत्कर्म तत्पूर्ते स्यात् एकम् ।
"पुष्करिण्यः सभा वापी देवतायतनानि च । आरामश्च विशेषेण पूर्ते कर्म
विनिर्दिशेत्" इति स्मृतिः । यज्ञशेषे पुरोडाशादौ अमृतमित्येकम् । भोगनशेष
देवपित्रादि भुक्तशेषे विघस इत्येकम् । यन्मनुः । "विघसाशी भवेन्नित्यं नित्यं
चामृतभोजनः । विघसो भुक्तशेषं स्यादग्निशेषमथामृतम्" इति ॥ २८ ॥</c>द्वितीयं काण्डम्.
<v>त्यागो विहापितं दानमुत्सर्जनविसर्जने ।
विश्राणनं वितरणं स्पर्शनं प्रतिपादनम् ॥ २९ ॥</v>
<c>त्यागः विहापितं दानं उत्सर्जनं विसर्जनं विश्राणनं वितरणं स्पर्शनं प्रतिपादनम् ॥ २९ ॥</c>

<v>प्रादेशनं निर्वपणमपवर्जनमंहतिः ।
मृतार्थं तदहे दानं त्रिषु स्यादौर्ध्वदेहिकम् ॥ ३० ॥</v>
<c>प्रादेशनं निर्वपणं अपवर्जनं अंहतिः त्रयोदश दानस्य । तत्र अंहतिः स्त्री ।
मृतार्थे मृताय तदहे दानं मरणदिनमारभ्य दशाहपर्यन्तं पिण्डादिदानं और्ध्व-
देहिकं स्यात् । "और्ध्वदैहिकमित्युभयपदवृद्धिरपि ।" तश्रीषु । स्त्रियां तु
और्ध्वदेहिकी क्रिया । "तदहर्दानमित्यपि पाठः" ॥ ३० ॥</c>

<v>पितृदानं निवापः स्याच्छ्राद्धं तत्कर्म शास्त्रतः ।
अन्वाहार्यं मासिकेंऽशोऽष्टमोऽह्नः कुतपोऽस्त्रियाम् ॥ ३१ ॥</v>
<c>पितृदानं निवापः द्वे पितृनुद्दिश्य यद्दानं क्रियते तत्र । शास्त्रतस्तत्कर्म पितृसंबन्धिकर्म
श्राद्धं स्यात् । श्रद्धाऽस्ति यत्र तच्छ्राद्धम् । "प्रज्ञाश्रद्धा" इति णः । मासिकेऽमा-
वास्याश्राद्धेऽन्वाहार्यमित्येकम् । "पिण्डान्वाहार्यकं श्राद्धं कुर्यान्मासानुमासि-
कम्" इति मनुः । अह्रोऽष्टमोंऽशः कुतपः स्यात् । अंशशब्दोऽत्र मुहूर्तपरः ।
"मुहूतोत्सप्तमादूर्ध्वं मुहूर्तान्नवमादधः । स कालः कुतपो ज्ञेयः" इत्युक्तेः । "दिव-
सस्वाष्टमे भागे मन्दीभवति भास्करे । स कालः कुतपो ज्ञेयः" इति शातातपः ।
"क्लीबे तु कुतपम् । शब्दरत्नावावल्यां तु कुतुप इति द्य्वुकारोऽपि" ॥ ३१ ॥</c>

<v>पर्येषणा परीष्टिश्चान्वेषणा च गवेषणा ।
सनिस्त्वध्येषणा याच्याभिशस्तिर्याचनाऽर्थना ॥ ३२ ॥</v>
<c>पर्येषणा परीष्टिः द्वे श्राद्धे द्विजभक्तिशुश्रूषायाः । अन्वेषणा गवेषणा द्वे
धर्मादिमार्गणस्य । "चतुष्कमपि धर्मान्वेषणस्येत्यपि मतम्" । सनिः अध्ये
षणा द्वे यत् गुर्वादेः क्वचिदर्थे प्रार्थनया नियोजनं तत्र । याञ्जा अभिशस्तिः 
"अभिषस्तिः" याचना अर्थना चत्वारि याचनायाः । याञ्जेत्यत्र चकारञ-
कारसंयोगः ॥ ३२ ॥</c>सटीकामरकोशस्य [ब्रह्मवर्गः
<v>षट् तु त्रिष्वर्ध्यमर्घार्थे पाद्यं पादाय वारिणि ।
क्रमादातिथ्यातिथेये अतिथ्यर्थेऽत्र साधुनि ॥ ३३ ॥</v>
<c>षडिति अर्ध्यपाद्यातिथ्यातिथेयावेशिकागंतवं इति
षट् शब्दा वाच्यलिङ्गा इत्यर्थः । अर्धः पूजोपचारस्तदर्थे वारिणि जले
अर्ध्यमित्येकम् । पादाय पादार्थे वारिणि पाद्यं एकम् । अतिथ्यर्थे आति-
थ्यमित्येकम् । अत्रातिथौ यत्साधु तत्र आतिथेयमित्येकम् ॥ ३३ ॥</c>

<v>स्युरावेशिक आगन्तुरतिथिर्ना गृहागते ।
प्राघूर्णिकः प्राघुणकश्चाभ्युत्थानं तु गौरवम् ॥ ३४ ॥</v>
<c>आवेशिकः आगन्तुः अतिथिः गृहागतः चत्वारि गृहागतस्य । ना पुमान् ।
"त्रिकाण्डशेषे तु प्राघुणस्त्वतिथियोरित्युक्तम् । स्त्रियां तु अतिथी" ।
"दूराच्चोपगतं श्रान्तं वैश्वदेव उपस्थितम् । अतिथिं तं विजानीयान्नातिथिः
पूर्वमागतः" इति व्यासः । प्राघूर्णिकः प्राघुणकः द्वे अभ्यागतस्य । "तिथिपोर्वो-
त्सवाः सर्वे त्यक्ता येन महात्मना । सोऽतिथिः सर्वभूतानां शेषानभ्याग-
तान्विदुः" इति यमः । अभ्युत्थानं गौरवं द्वे उत्थानपूर्वकसत्कारस्य ॥ ३४ ॥</c>

<v>पूजा नमस्याऽपचितिः सपर्यार्चार्हणाः समाः ।
वरिवस्या तु शुश्रूषा परिचर्याप्युपासना ॥ ३५ ॥</v>
<c>पूजा नमस्या अपचितिः सपर्या अर्चा अर्हणा षट् पूजायाः । वरिवस्या
शुश्रूषा परिचर्या उपासना उपासनमित्यपि । "उपासनं शराभ्यासेऽप्युपा-
स्तावासनेऽपि च" इति विश्वमेदिन्यौ । चतुष्कमुपासनस्य । तत्र शुश्रूषाशब्दो
गुरुसेवायां लाक्षणिकः । "परिचर्या तूपचर्येति भागुरिः" ॥ ३५ ॥</c>

<v>व्रज्याऽटाट्या पर्यटनं चर्या त्वीर्यापथे स्थितिः ।
उपस्पर्शस्त्वाचमनमथ मौनमभाषणम् ॥ ३६ ॥</v>
<c>व्रज्या अटा अट्या पर्यटनं चत्वारि पर्यटनस्य । "अटा पर्यटनं भ्रमः" इति रत्नकोशः ।
अट्येत्यत्र मूर्धन्यतालव्यसंयोगः । वृथाट्या खलु सा तस्येति प्रयोगः । ईर्या-
पथे ध्यानमौनादिके योगमार्गे स्थितिः चर्या स्यात् एकम् । "चर्यो त्वीर्यां
विदुर्बुधाः" इति ग्रन्थान्तरे । उपस्पर्शः आचमनं द्वे "उपस्पर्शः स्पर्शमात्रे स्नाना-
चमनयोरपि" इति मेदिनी । मौनं अभाषणं द्वे ॥ ३६ ॥</c>

द्वितीयं काण्डम्.
<v>("प्राचेतसश्चादिकविः स्यान्मैत्रावरुणिश्च सः ।
वाल्मीकश्चाथ गाधेयो विश्वामित्रश्च कौशिकः ॥ १ ॥
व्यासो द्वैपायनः पाराशर्यः सत्यवतीसुतः") (१) </v>
<c>प्राचेतस इत्यादिसा-
र्धश्लोकः क्वचिदस्ति तत्र प्राचेतसादिचतुष्कं वाल्मीकस्य । मैत्रावरुण इत्यपि ।
वाल्मीकिः "वल्मिकिरिति द्विरूपकोशे । वल्मीकः । अपि वाल्मीकवल्मी-
 काविति त्रिकाण्डशेषः । वल्मिक इति शब्दरत्नावल्याम् ।" गाधेयादित्रयं
विश्वामित्रस्य । "तत्र कौषिक इत्यपि " ॥ १ ॥</c>

<v>आनुपूर्वी स्त्रियां वाऽऽवृत्परिपाटी अनुक्रमः ।
पर्यायश्चातिपातस्तु स्यात्पर्यय उपात्ययः ॥ ३७ ॥</v>
<c>व्यासादिचतुष्कं व्यासस्य ।
आनुपूर्वी आवृत् परिपाटिः "परिपाटीति ङीषन्तापि" अनुक्रमः पर्यायः
पञ्चकमनुक्रमस्य । आनुपूर्व्यमिति पाठो वा "आनुपूर्वमिति च । स्त्रियां
बेति पक्षे क्लीबता ।" आवृतः परिपाटेश्च स्त्रीत्वम् । "परिपाटी अनुक्रम
इत्यत्र द्विवचनत्वात्प्रगृह्यसंज्ञायां न यण्" । अतिपातः पर्ययः उपात्ययः
त्रीण्यतिक्रमस्य ॥ ३७ ॥</c>

<v>नियमो व्रतमस्त्री तच्चोपवासादि पुण्यकम् ।
औपवस्तं तूपवासो विवेकः पृथगात्मता ॥ ३८ ॥</v>
<c>नियमः व्रतं द्वे व्रतमात्रस्य । तच्च व्रतं उपवासचा-
न्द्रायणादि यत्पुण्यकं तज्ज्ञेयम् । "अथवा उपवास आदिर्यस्य कृच्छ्रचान्द्राय-
णप्राजापत्यनक्तभोजनादेस्तदुपवासादि व्रतं पुण्यमित्येकमिति" । औपवस्तं
उपवस्तमित्यपि । क्वचिदौपवस्त्रमिति पाठः । तत्र तृच्प्रत्ययान्तादुपवस्तु-
रिदं कर्मेत्यर्थे "तस्येदम्" इत्यण् । उपोषणं उपोषितमित्यपि । भावे क्तः।
उपवासः द्वे उपवासस्य । "माषान्मधुमसूरांश्च वर्जयेदौपवस्तकः" इति प्रयोगः ।
पृथगात्मता पृथक्स्वरूपत्वं विवेकः स्यात् एकस् । यथा चिञ्जडयोर्विवेक इति ॥ ३८ ॥</c>

<v>स्याद्ब्रह्मवर्चसं वृत्ताध्ययनर्द्धिरथाञ्जलिः ।
पाठे ब्रह्माञ्जलिः पाठे विप्रुषो ब्रह्मबिन्दवः ॥ ३९ ॥</v>
<c>वृत्तं सदाचारपालनं अध्ययनं वेदाभ्यासः तयोर्ॠद्धिः संपत्तिः
ब्रह्मवर्चसं एकम् । ब्रह्मणः तपःस्वाध्यायादेर्वर्चस्तेजो ब्रह्मवर्चसमिति स्वामी ।
पाठे वेदपठने योऽञ्जलिः स ब्रह्माञ्जलिः । अध्ययनस्यादौ हस्तयोर्हि प्रण-
वोञ्चारपूर्वकमञ्जलिः क्रियते एकम् । वेदपाठे विप्रुषो मुखात् निर्गतजलकणा
ब्रह्मविन्दवः स्युः । "विप्लुष इत्यपि पाठः" एकम् ॥ ३९ ॥</c>सटीकामरकोशस्य [ब्रह्मवर्गः
<v>ध्यानयोगासने ब्रह्मासनं कल्पे विधिक्रमौ ।
मुख्यः स्यात्प्रथमः कल्पोऽनुकल्पस्तु ततोऽधमः ॥ ४० ॥</v>
<c>ध्यानयोगयोरासने ब्रह्मासनमित्येकम् । "एकतानेन मनसा स्मरणं ध्यानमुच्यते । चित्त-
वृत्तिनिरोधस्तु सद्भिर्योगः इति स्मृतः" । कल्पः विधिः क्रमः त्रयं नियोगशा-
खस्य । यः प्रथमः कल्पः आद्यो विधिः स मुख्यः स्यात् । यथा व्रीहि-
भिर्यजेत । ततो मुख्यादधमो गौणः अनुकल्पः स्यात् । यथा व्रीह्मभावे
नीवारैर्यजेत ॥ ४० ॥</c>

<v>संस्कारपूर्वं ग्रहणं स्यादुपाकरणं श्रुतेः ।
समे तु पादग्रहणमभिवादनमित्युभे ॥ ४१ ॥</v>
<c>संस्कारपूर्वकं श्रुतेर्ग्रहणं उपाकरणं स्यात् एकम् ।
उपाकर्मणि "संस्कार उपनयनम्" । पादग्रहणं अभिवादनं द्वे नामगोत्रो-
क्तिपूर्वकस्य नमस्कारविशेषस्य ॥ ४१ ॥</c>

<v>भिक्षुः परिव्राट् कर्मन्दी पाराशर्यपि मस्करी ।
तपस्वी तापसः पारिकाङ्क्षी वाचंयमो मुनिः ॥ ४२ ॥</v>
<c>भिक्षुः परिव्राट् कर्मन्दी पाराशरी
मस्करी पञ्च संन्यासिनः । परिव्राजौ, कर्मन्देन प्रोक्तं भिधुसूत्रमधीते
कर्मन्दी । पाराशर्येण प्रोक्तं भिक्षुसूत्त्रमधीते पाराशरी । मस्करो ज्ञानं वेणु-
र्वास्यास्ति मस्करी । "मस्करमस्करिणौ वेणुपरिव्राजकयोः" इति निपातनात्सु-
डागमः । तपस्वी तापसः पारिकाङ्क्षी त्रयं तपोयुक्तस्य । "पारि ब्रह्म-
ज्ञानं काङ्क्षति पारिकाङ्क्षी" । वाचंयमः मुनिः द्वे वाग्यतस्य ॥ ४२ ॥</c>

<v>तपःक्लेशसहो दान्तो वर्णिनो ब्रह्मचारिणः ।
ऋषयः सत्यवचसः स्नातकस्त्वाप्लुतो व्रती ॥ ४३ ॥</v>
<c>तपसः क्लेशेऽनुद्विग्नोक दान्तः स्यात् एकम् । वर्णी ब्रह्मचारी द्वे ब्रह्मचारिणः । ब्रह्म
वेदः तदध्ययनार्थे व्रतमपि ब्रह्म तच्चरतीति णिनिः । ऋषिः सत्यवचः द्वे
ऋषिसामान्यस्य । तद्भेदास्तु महर्षिदेवर्षिब्रह्मर्षिप्रभृतयः । यो व्रती वेदव्रत-
वान् आप्लुतः स्नातः कृतसमावर्तन इति यावत् सः स्नातक इत्युच्यते ।
"आप्लवव्रतीति पाठो वा" । यदाहुः "गुरवे तु वरं दत्वा स्नायाद्वा तद-
नुज्ञया । वेदव्रतानि वा पारं नीत्वा ह्युभयमेव वा" इति ॥ ४३ ॥</c>

द्वितीय काण्डम्.
<v>ये निर्जितेन्द्रियग्रामा यतिनो यतयश्च ते ।
यः स्थण्डिले व्रतवशाच्छेते स्थण्डिलशाय्यसौ ॥ ४४ ॥</v>
<c>निर्जितः स्ववशस्थ इन्द्रियसमूहो यैस्ते यतिनः यतयः द्वे । यो नियमवशात् भूमिविशेष 
शेते असौ स्थण्डिलशायी ॥ ४४ ॥</c>

<v>स्थाण्डिलश्चाथ विरजस्तमसः स्युर्द्वयातिगाः ।
पवित्रः प्रयतः पूतः पाखण्डाः सर्वलिङ्गिनः ॥ ४५ ॥</v>
<c>स्थाण्डिलः द्वे । विरजस्तमाः द्वयातिगः
द्वे सत्त्वैकनिष्ठेषु व्यासादिषु । "रजस्तमोभ्यां विगतः विरजस्तमाः" ।
पवित्रः प्रयतः पूतः त्रयं पवित्रस्य । पाखण्डः सर्वलिङ्गी द्वे बौद्धक्षपणकादिषु
दुःशास्त्रवर्तिषु । "तत्र पाखण्डः कवर्गद्वितीयमध्यः । पालनाच्च त्रयीधर्मः
पाशब्देन निगद्यते । तं खण्डयन्ति ते तस्मात्पाखण्डास्तेन हेतुना" इति ॥ ४५ ॥</c>

<v>पालाशो दण्ड आषाढो व्रते राम्भस्तु वैणवः ।
अस्त्री कमण्डलुः कुण्डी व्रतिनामासनं वृषी ॥ ४६ ॥</v>
<c>व्रते ब्रह्मचारिणः पलाशसंबन्धी दण्ड आषाढ इत्युच्यते एकम् । वेणुसंबन्धी
दण्डो राम्भ इत्येकम् । रम्भशब्दो वेणुवाचकः तस्य विकारः । "रम्भा कदल्यप्स-
रसोर्ना वेणौ वानरान्तरे" इति विश्व । कमण्डलुः कुण्डी द्वे व्रतिनां जलपात्रस्य ।
"क्लीबे कमण्डलु । कुण्डी स्त्रियाम् । जानपदेति ङीष्" । कुण्ड्यौ । व्रतिनां
यदासनं सा वृषी एकम् । वृसीति पाठान्तरम् । ब्रुवन्तोऽस्यां सीदन्तीति ॥ ४६ ॥</c>

<v>अजिनं चर्म कृत्तिः स्त्री भैक्षं भिक्षाकदम्बकम् ।
स्वाध्यायः स्याज्जपः सुत्याऽभिषवः सवनं च सा ॥ ४७ ॥</v>
<c>अजिनं चर्म कृत्तिः त्रीणि मृगादेश्चर्मणि । भिक्षाणां समूहो भैक्षम् । स्वाध्या-
यः जपः द्वे वेदाभ्यासस्य । "सु अतीवावृत्त्या स्वार्थे वाध्ययनं स्वाध्यायः" ।
सुत्या अभिषवः सवनं त्रीणि सोमाभिषवस्य । तत्र सुत्या टाबन्ता । सुवन्ति
सोममस्यां सुत्या । सञ्ज्ञायां समजेति क्यप् ॥ ४७ ॥</c>

<v>सर्वैनसामपध्वंसि जप्यं त्रिष्वघमर्षणम् ।
दर्शश्च पौर्णमासश्च यागौ पक्षान्तयोः पृथक् ॥ ४८ ॥</v>
<c>सर्वैनसां सर्वपापानां
नाशकं जप्यं ऋगादि अघमर्षणं स्यात् एकम् । स्त्रियां त्वघमर्षणी । पक्षान्त-
योरमावास्यायां पौर्णमास्यां च विहितौ यागौ क्रमेण दर्शः पौर्णमासश्च
स्यातां एकैकम् ॥ ४८ ॥</c>सटीकामरकोशस्य [ब्रह्मवर्गः 
<v>शरीरसाधनापेक्षं नित्यं यत्कर्म तद्यमः ।
नियमस्तु स यत्कर्म नित्यमागन्तुसाधनम् ॥ ४९ ॥</v>
<c>शरीरसाधनापेक्षं शरीरमात्रेण साध्यं नित्यं यत्कर्म
तद्यमः । आह च । "अहिंसा सत्यमस्तेयं प्रमचर्यपरिग्रहौ" । यमा इति एकम् ।
 यत्कर्म आगन्तुसाधनं आगन्तु बाह्यं साधनं यत्र तत् । मृञ्जलादिना साध्य-
मित्यर्थः । नित्यं कृत्रिमं यत्कर्म स नियमः । यदाह । "शौचसन्तोषतपःस्वा-
ध्यायेश्वरप्रणिधाना नियमाः" इति । एकम् । "क्वचित्पुस्तके क्षौरं तु इत्यादि
दृश्यते तदत्रत्यं नेत्युपेक्षितम् । क्षौरादिचतुष्कं मुण्डनस्येत्युपेक्षितसङ्ग्रहः" ॥ ४९ ॥</c>

<v>("क्षौरं तु भद्राकरणं मुण्डनं वपनं त्रिषु ॥") (१)
उपवीतं ब्रह्मसूत्रं प्रोद्धृते दक्षिणे करे ।
प्राचीनावीतमन्यस्मिन्निवीतं कण्ठलम्बितम् ॥ ५० ॥</v>
<c>दक्षिणे करे प्रोद्धृते सति यद्ब्रह्मसूत्रं तदुपवीतं स्यात् एकम् ।
अन्यस्मिन्वामे करे प्रोद्धृते प्राचीनावीतं स्यात् एकम् । कण्ठे लम्बितं ऋजु-
भावेन विन्यस्तं तत् ब्रह्मसूत्रं निवीतमित्येकम् ॥ ५० ॥</c>

<v>अङ्गुल्यग्रे तीर्थं दैवं स्वल्पाङ्गुल्योर्मूले कायम् ।
मध्येऽङ्गुष्ठाङ्गुल्योः पित्र्यं मूले त्वङ्गुष्ठस्य ब्राह्मम् ॥ ५१ ॥</v>
<c>अङ्गुलीनामग्रे दैवं
तीर्थ ज्ञेयम् । अतो दैवतीर्थेन तर्पयेदित्यत्राङ्गुल्यग्रेणेति बोध्यम् । स्वल्पाङ्गु-
ल्योरनामिकायाः कनिष्ठिकायाश्च मूले कायम् । कः प्रजापतिर्देवताऽस्य कायं
प्राजापत्यमित्यर्थः । अङ्गुष्ठतर्जन्योर्मध्यभागे पित्र्यम् । "पैत्र्यमित्यपि पैत्रमिति
च" । अङ्गुष्ठस्य मूले तु ब्राह्मं तीर्थम् । यद्याज्ञवल्क्यः । "कनिष्ठातर्जन्यङ्गुष्ठ-
मूलान्यग्रं करस्य च । प्रजापतिपितृब्रह्मदेवतीर्थान्यनुक्रमात्" । एकैकम् ॥ ५१ ॥</c>

<v>स्याद्ब्रह्मभूयं ब्रह्मत्वं ब्रह्मसायुज्यमित्यपि ।
देवभूयादिकं तद्वत्कृछ्र्ं सान्तपनादिकम् ॥ ५२ ॥</v>
<c>ब्रह्मभूयादि त्रयं ब्रह्मभावस्य । "ब्रह्मणो भावः ब्रह्मभूयम्" । तद्वत् देवभूयं
देवत्वं देवसायुज्यमिति त्रयं देवभावस्य । सान्तपनादिकं कूछ्रं स्यात् एकम् ।
तदुक्तम् । "गोमूत्रं गोमयं क्षीरं दधि सर्पिः कुशोदकम् । एकरात्रोपवासश्च
कृछ्र्ं सान्तपनं स्मृतम्" । आदिना प्राजापत्यादिग्रहः ॥ ५२ ॥</c>द्वितीयं काण्डम्.
<v>संन्यासवत्यनशने पुमान्प्रायोऽथ वीरहा ।
नष्टाग्निः कुहना लोभान्मिथ्येर्यापथकल्पना ॥ ५३ ॥</v>
<c>संन्यासपूर्वके भोजनत्यागे प्राय इत्येकम् । अदन्तः पुंसि । वीरहा नष्टाग्निः द्वे नष्टोऽग्निर्यस्य
तस्य । "वीरोऽग्निस्तं हन्तीति वीरहा" । वीरहणौ । लोभात्परधनाद्यभिलाषात्
या मिथ्येर्यापथकल्पना दम्भेन ध्यानमौनादिसंपादनं सा कुहनेत्येकम् ॥ ५३ ॥</c>

<v>व्रात्यः संस्कारहीनः स्यादस्वाध्यायो निराकृतिः ।
धर्मध्वजी लिङ्गवृत्तिरवकीर्णी क्षतव्रतः ॥ ५४ ॥</v>
<c>संस्कारेणोपनयनेन गौणकालोत्तरं हीनो व्रात्य इत्यर्थः एकम् । अस्वाध्यायः
स्वशाखाध्ययनशून्यो निराकृतिः एकम् । "आकृतेरध्ययनचेष्टाया निर्गतो
निराकृतिः" । धर्मध्वजी लिङ्गवृत्तिः द्वे जीविकार्थे जटादिधारणवतः । लिङ्गं
धर्मचिह्नं वृत्तिर्जीविका यस्य सः । अवकीर्णी क्षतव्रतः द्वे नष्टब्रह्मचर्यस्य ।
"अवकीर्णे विक्षिप्तं व्रतमनेनावकीर्णी" । अवकीर्णिनौ ॥ ५४ ॥</c>

<v>सुप्ते यस्मिन्नस्तमेति सुप्ते यस्मिन्नुदेति च ।
अंशुमानभिनिर्मुक्ताभ्युदितौ च यथाक्रमम् ॥ ५५ ॥</v>
<c>अंशुमान् रविर्यस्मिन् सुप्तेऽस्तमेति सोऽभिनिर्मुक्तः एकम् । "अभि सर्वतः सायन्तनं
कर्म निश्चयेन मुक्तं येन" । यस्मिन्सुप्तेंऽशुमानुदेति सोऽभ्युदितः । "अभि
सर्वतः उदतिशयेन इतं गतं प्रातस्तनं कर्मास्य" ॥ ५५ ॥</c>

<v>परिवेत्ताऽनुजोऽनूढे ज्येष्ठे दारपरिग्रहात् ।
परिवित्तिस्तु तज्ज्यायान् विवाहोपयमौ समौ ॥ ५६ ॥</v>
<c>ज्येष्ठे भ्रातर्यकृतदारपरिग्रहे सति कृतदारपरिग्रहः कनिष्ठः परिवेत्ता स्यात् एकम् । परिवि-
न्दति ज्येष्ठं परिसज्य भार्यो लभते । "विद्लृ लाभे" । तस्य परिवेत्तुर्ज्यायान्
ज्येष्ठः परिवित्तिः स्यात् एकम् । विवाहः उपयमः ॥ ५६ ॥</c>

<v>तथा परिणयोद्वाहोपयामाः पाणिपीडनम् ।
व्यवायो ग्राम्यधर्मो मैथुनं निधुवनं रतम् ॥ ५७ ॥</v>
<c>परिणयः उद्वाहः उपयामः पाणिपीडनं षट् विवाहस्य । व्यवायः ग्राम्यधर्मः मैथुनं नि-
धुवनं रतं पञ्च मैथुनस्य । "नितरां धुवनं हस्तपादादिचालनमत्र निधुवनम् ।
व्यवायो ग्राम्यधर्मश्च रतं निधुवनं च सेति उत्तरार्धं अन्यथा केचित् पठन्ति"  ॥ ५७ ॥</c>सटीकामरकोशस्य [क्षत्रियवर्गः
<v>त्रिवर्गो धर्मकामार्थैश्चतुर्वर्गः समोक्षकैः ।
सबलैस्तैश्चतुर्भद्रं जन्याः स्निग्धा वरस्य ये ॥ ५८ ॥</v>
इति ब्रह्मवर्गः ॥ ७ ॥
<c>धर्मो वेदविहितो यागादिः । कामो यथाविधि स्त्रीसेवनम् । अर्थो
धनम् । एभिस्त्रिभिः समुदितस्त्रिवर्गः एकम् । समोक्षकैः धर्मार्थकाममोक्षैरि-
त्यर्थः । एतैः समुदितश्चतुर्वर्ग इत्येकम् । तैर्धर्मादिभिः सबलैश्चतुर्भद्रमित्येकम् ।
"चत्वारि भद्राणि श्रेष्ठानि अत्र" । वरस्य जामातुर्ये स्निग्धा वयस्याः
जन्याः स्युरित्येकम् । जनीं वधूं वहन्ति प्रापयन्ति ते ॥ ५८ ॥</c>
इति ब्रह्मवर्गः ॥ ७ ॥

<v>मूर्धाभिषिक्तो राजन्यो बाहुजः क्षत्रियो विराट् ।
राजा राट् प्रार्थिवक्ष्माभृनन्नृपभूपमहीक्षितः ॥ १ ॥</v>
<c>मूर्धाभिषिक्तः राज्यदानसमये मूर्धन्यभिषिच्यते इति प्रसिद्धेमतत् ।
राजन्यः बाहुजः क्षत्रियः । क्षतात् दुःखात् त्रायते । विराट् पञ्च क्षत्रियस्य ।
विराजौ । राजा राट् पार्थिवः क्ष्माभृत् । "क्ष्माभुक" नृपः भूपः महीक्षित्
सप्त राज्ञः । राजानौ । राजौ । क्ष्माभृतौ । महीक्षितौ । राज्ञि राडिति सप्त-
म्यन्तपाठः क्वचित् दृश्यते ॥ १ ॥</c>

<v>राजा तु प्रणताशेषसामन्तः स्यादधीश्वरः ।
चक्रवर्ती सार्वभौमो नृपोऽन्यो मण्डलेश्वरः ॥ २ ॥</v>
<c>प्रणता अशेषसामन्ता अखिलदेशान्तरनृपा
यस्य स राजा अधीश्वर इत्येकम् । चक्रवर्ती सार्वभौमः द्वे आसमुद्रक्षितीशस्य ।
तदन्यो नृपो मण्डलेश्वर इत्येकम् ॥ २ ॥</c>

<v>येनेष्टं राजसूयेन मण्डलस्येश्वरश्च यः ।
शास्ति यश्चाज्ञया राज्ञः स सम्राडथ राजकम् ॥ ३ ॥</v>
<c>राजसूयाख्यक्रतुविशेषेण येनेष्टं
द्वादशमण्डलस्येश्वरश्च यः यश्च स्वाज्ञया सर्वभूपान् शास्ति ईदृशविशेषणत्रयेण
विशिष्टो राजा सम्राट् स्यात् । "एकैकविशेषणविशिष्टोऽपि सम्राट् इति के-
चित् । एकम्" ॥ ३ ॥</c>द्वितीयं काण्डम्.
<v>राजन्यकं च नृपतिक्षत्रियाणां गणे क्रमात् ।
मन्त्री धीसचिवोऽमात्योऽन्ये कर्मसचिवास्ततः ॥ ४ ॥</v>
<c>नृपतीनां गणे राजकमित्येकम् । क्षत्रियाणां गणे
राजन्यकमित्येकम् । मन्त्री धीसचिवः अमात्यः त्रयं बुद्धिसहायस्य ।
धीप्रधान सचिवो धीसचिवः । अमा सह समीपे वा भवः अमात्यः ।
"अमांतिकसहार्थयोः" इति कोशान्तरम् । "अव्ययात्यप्" । ततो धीसचिवादन्ये
कर्मोपयुक्ताः सचिवाः कर्मसचिवाः स्युरित्येकम् ॥ ४ ॥</c>

<v>महामात्राः प्रधानानि पुरोधास्तु पुरोहितः ।
द्रष्टरि व्यवहाराणां प्राड्विवाकाक्षदर्शकौ ॥ ५ ॥</v>
<c>महामात्राः प्रधानानि द्वे मुख्यानां राजसहायानाम् । "प्रधान इत्यपि" । "महामात्रः प्रधानः
स्याद्" इति पुंस्काण्डे बोपालितात् । महती मात्रा येषां ते महामात्राः । "मात्रा
कर्णविभूषायां वित्ते माने परिच्छदे" इति मेदिनी । पुरोधाः पुरोहितः द्वे ।
व्यवहाराणां ऋणादिविषये वादिप्रतिवादिनिर्मतविवादानां द्रष्टरि निर्णे-
तरि प्राड्विवाकः अक्षदर्शकः इति द्वे "न्यायाधीश" इति ख्यातस्य ।
प्राट् च विवाकश्च प्राड्विवाको प्रश्नविवेकावस्य स्तः प्राड्विवाकः । यदुक्तम् ।
"विवादानुगतं पृष्ट्वा पूर्ववाक्यं प्रयत्नतः । विचारयति येनासौ प्राड्विवाक-
स्ततः स्मृतः" इति । अक्षाणां व्यवहाराणां दर्शकः । "अक्षः कर्षे तुषे चक्रे
शकटव्यवहारयोः" इति विश्वः ॥ ५ ॥</c>

<v>प्रतीहारो द्वारपालद्वास्थद्वास्थितदर्शकाः ।
रक्षिवर्गस्त्वनीकस्थोऽथाध्यक्षाधिकृतौ समौ ॥ ६ ॥</v>
<c>प्रतीहारः "प्रतिहारः" द्वारपालः
द्वास्थः द्वास्थितः दर्शकः पञ्च द्वारपालस्य । "द्वाःस्थः द्वाःस्थित इति सवि-
सर्गोऽपि पाठः । द्वाःस्थितदर्शक इति समस्तमपि" । प्रतीहारेऽपि दर्शक इति
रुद्रः । द्वारपो "द्वास्थितादर्शी" इति रभसः । रक्षिवर्गः अनीकस्थः द्वे राज-
रक्षकगणस्य । अध्यक्षः अधिरुतः द्वे अधिकारी इति ख्यातस्य । "अधि
अधिकं उपरि वा क्रियतेऽस्मात् अधिकृतः" ॥ ६ ॥</c>

<v>स्थायुकोऽधिकृतो ग्रामे गोपो ग्रामेषु भूरिषु ।
भौरिकः कनकाध्यक्षो रूपाध्यक्षस्तु नैष्किकः ॥ ७ ॥</v>
<c>एकस्मिन् ग्रामे अधि-
कृतः स्थायुक: स्यात् "शेखदार इति ख्यातस्य" । भूरिषु बहुषु ग्रामेष्व-
धिकृतो गोप इत्येकम् । "गोपो गोपालके गोष्ठाध्यक्षे पृथ्वीपतावपि । "ग्रामौ-
घाधिकृते पुंसि शारिवाख्यौषधौ स्त्रियाम्" इति मेदिनी । भौरिकः कनका-
ध्यक्षः द्वे स्वर्णाध्यक्षस्य । रूपाध्यक्षः नैष्किकः द्वे रूप्याधिकृतस्य ॥ ७ ॥</c>सटीकामरकोशस्य [क्षत्रियवर्गः
<v>अन्तःपुरे त्वधिकृतः स्यादन्तर्वेशिको जनः ।
सौविदल्लाः कञ्चुकिनः स्थापत्याः सौविदाश्च ते ॥ ८ ॥</v>
<c>अन्तःपुरेऽधिकृतो जनः अन्तर्वेशिकः स्यात् एकम् । "अन्तर्वेशे नियुक्तः अन्त-
र्वेशिकः" । सौविदल्लाः कञ्चुकिनः स्थापत्याः सौविदाः चत्वारि राजस-
न्निधौ "राज्ञां स्त्र्यगारे वा" वेत्रधराः कञ्चुकिनः पुरुषास्तिष्ठन्ति तेषाम् ।
"सुष्ठु विदं विद्वांसमपि लान्ति वशं कुर्वन्ति सुविदल्लास्तासामिमे रक्षकाः
सौविदल्लाः । तिष्ठन्त्येषु पुरुषाः तेषां स्थानां दाराणां पतयः पालकाः
स्थापत्याः । सुविदश्चतुरास्त्रियस्तासां रक्षकाः सौविदाः । "तस्येदम्" इत्यण् ॥ ८ ॥</c>

<v>षण्ढो वर्षवरस्तुल्यौ सेवकार्थ्यनुजीविनः ।
विषयानन्तरो राजा शत्रुर्मित्रमतः परम् ॥ ९ ॥</v>
<c>"षण्ढः "शण्ढः शण्डः षण्डः" । वर्षवरः द्वे अन्तःपुरचारिणः क्लीबमा-
त्रस्य "खोजा इति ख्यातस्य" । यदुक्तम् । "ये त्वल्पसत्त्वाः प्रथमाः क्लीबाश्च
स्त्रीस्वभाविनः । जात्या न दुष्टाः कार्येषु ते वै वर्षवराः स्मृताः" इति ।
सेवकः अर्थी अनुजीवी त्रीणि सेवकस्य । विषयात्स्वदेशादनन्तरोऽव्यवहितो
राजा शत्रुः स्यात् एकम् । अतः शत्रोः परं मित्रम् । राजान्तरेण व्यवहितो
राजा मित्रं स्यादित्यर्थः एकम् ॥ ९ ॥</c>

<v>उदासीनः परतरः पार्ष्णिग्राहस्तु पृष्ठतः ।
रिपौ वैरिसपत्नारिद्विषद्वेषणदुर्ह्रदः ॥ १० ॥</v>
<c>परतरः शत्रुमित्राभ्यां परो राजा
उदासीनः स्यात् । अतिव्यवहित उदासीन इत्यर्थः एकम् । पृष्ठतः पश्चाद्देशे
वर्तमानो राजा पार्ष्णिग्राहः । राज्ञि शत्रुजयार्थं पुरतो गते यस्तद्राष्ट्रं जिघृ-
क्षति स पृष्ठवर्ती पार्ष्णिग्राह इत्यर्थः एकम् । रिपुः वैरी सपत्नः अरिः द्विषन्
द्वेषणः दुर्हृदः ॥ १० ॥</c>

<v>द्विड्विपक्षाहितामित्रदस्युशात्रवशत्रवः ।
अभिघातिपरारातिप्रत्यर्थिपरिपन्थिनः ॥ ११ ॥</v>
<c>द्विट् विपक्षः अहितः अमित्रः दस्युः शात्रवः शत्रुः
अभिघाती अभियाती अभियातिश्चापि । "द्वेष्योऽभियातिरमित्रः" इति रत्न-
कोशः । परः अरातिः प्रत्यर्थी परिपन्थी एकोनविंशतिर्नामानि शत्रोः ।
"सपत्नारिरिति समस्तमपि" । द्विषन्तौ । दुर्हृदौ । द्विषो । अभिघातिनौ ॥ ११ ॥</c>
द्वितीयं काण्डम्. 
<v>वयस्यः स्निग्धः सवया अथ मित्रं सखा सुहृत् ।
सख्यं साप्तपदीनं स्यादनुरोधोऽनुवर्तनम् ॥ १२ ॥</v>
<c>वयस्यः स्निग्धः सवयाः सान्तः त्रयं तुल्यवयसः प्रियस्य । मित्रं
सखा मुहृत् । "अत्यागसहनो बन्धुः सदैवानुगतः सुहृत् । एकक्रियं भवेन्मित्रं
सप्रमाणः सखा मतः" इति । त्रीणि मित्रस्य । सखेदन्तः । सखायौ । सुहृदौ ।
सख्यं साप्तपदीनम् । सप्तभिः पदैरवाप्यते यत् द्वे मैत्र्याः । अनुरोधः अनु-
वर्तनं द्वे आनुकूल्यस्य ॥ १२ ॥</c>

<v>यथार्हवर्णः प्रणिधिरपसर्पश्चरः स्पशः ।
चारश्च गूढपुरुषश्चाप्तप्रत्ययितौ समौ ॥ १३ ॥</v>
<c>यथार्हवर्णः प्रणिधिः अपसर्पः चरः स्पशः
चारः गूढपुरुषः सप्त चारपुरुषस्य गुप्त, बातमीदार, हेर इति ख्यातस्य ।
यथार्हः वर्ण आकारो यस्य यथार्हवर्णः । स्पशते बाधते परान्स्पशः । आप्तः
प्रत्ययितः द्वे विसंवादरहितस्य । प्रत्ययो विश्वासः संजातोऽस्य प्रत्ययितः
विश्वामुक इति लोकप्रसिद्धस्य ॥ १३ ॥</c>

<v>सांवत्सरो ज्योतिषिको दैवज्ञगणकावपि ।
स्युर्मौहूर्तिकमौहूर्तज्ञानिकार्तान्तिका अपि ॥ १४ ॥</v>
<c>सांवत्सरः ज्योतिषिकः दैवज्ञः
गणकः मौहूर्तिकः मौहूर्तः ज्ञानी कार्तान्तिकः अष्टौ ज्योतिषिकस्य "जोशी
इति ख्यातस्य" ॥ १४ ॥</c>

<v>तान्त्रिको ज्ञातसिद्धान्तः सत्री गृहपतिः समौ ।
लिपिकरोऽक्षरचणोऽक्षरचुञ्चुश्च लेखके ॥ १५ ॥</v>
<c>तान्त्रिकः ज्ञातसिद्धान्तः द्वे शास्त्रवेत्तुः । "ज्ञातः
सिद्धान्तो येन ज्ञातसिद्धान्तः" । सत्री गृहपतिः द्वे गृहपतेः "सदान्नादिदान-
कर्तुः" । लिपिकरः "लिविकरः लिपिकार इत्यपि । लिपिङ्कर इति च ।
लिबिङ्कर इति भानुदीक्षितटीकायाम्" । अक्षरचणः अक्षरचुञ्चुः लेखकः
चत्वारि लेखकस्य । अक्षरैर्वित्तोऽक्षरचणः । "तेन वित्तश्चुञ्चुप्चणपौ" ॥ १५ ॥</c>सटीकामरकोशस्य [क्षत्रियवर्गः 
<v>लिखिताक्षरसंस्थाने लिपिर्लिबिरुभे स्त्रियौ ।
स्यात्संदेशहरो दूतो दूत्यं तद्भावकर्मणी ॥ १६ ॥</v>
<c>लिखितं अक्षरसंस्थानं लिपिः "लिपी" लिबिः चत्वारि लिखिताक्षरस्य ।
लिखिताक्षरविन्यास इति पाठे लिखितानामक्षराणां यो विन्यासस्तत्रेत्यर्थः ।
संदेशहरः दूतः द्वे । संदिश्यत इति संदेशो निरूपणं तद्धरति इति संदेश-
हरः । तस्य दूतस्य भावे कर्मणि च दूत्यमित्येकम् । "दौत्यमपि । तद्भा-
गकर्मणी इति त्वपपाठः" । दुतस्य भागकर्मणी इति यतच्छान्दसत्वात् ॥ १६ ॥</c>

<v>अध्वनीनोऽध्वगोऽध्वन्यः पान्थः पथिक इत्यपि ।
स्वाम्यमात्यसुहृत्कोशराष्ट्रदुर्गबलानि च ॥ १७ ॥</v>
<c>अध्वनीनः अध्वगः अध्वन्यः पान्थः पथिकः पञ्च पान्थस्य । "स्त्रियां तु
पान्था पथिकी । पथष्कन् षित्वात् ङीष्" । स्वामी राजा । अमात्यो
मन्त्री । सुहन्मित्रम् । कोशो धनागारम् । राष्ट्रं जनपदवर्तिभूमिः । दुर्गं दुर्ग-
मस्थानम् "पर्वतादि" । बलं सेना ॥ १७ ॥</c>

<v>राज्याङ्गानि प्रकृतयः पौराणां श्रेणयोऽपि च ।
सन्धिर्ना विग्रहो यानमासनं द्वैधमाश्रयः ॥ १८ ॥</v>
<c>एतानि सप्त राज्याङ्गानि
स्युः । राज्ञः कर्म राज्यं तस्याङ्गानि आरम्भकाणि । "स्वाम्यमात्यश्च राष्ट्रं च
दुर्गं कोशो बलं सुहृत् । परस्परोपकारीदं सप्ताङ्गं राज्यमुच्यते" इति कामन्द-
कीये । एतान्येव प्रकृतिशब्दवाच्यानि स्युः द्वे । प्रकृष्टं कुर्वन्ति राज्यं प्रकृ-
तयः । पौराणां श्रेणयोऽपि प्रकृतयः स्युः । "पौरश्रेणिभिः सहाष्टाङ्गमपि
राज्यमित्यर्थः" । यत्कात्यः । "अमात्यश्च तथा पौराः सद्भिः प्रकृतयः स्मृताः"
इति । एकम् । शिल्पोपजीविनां पङ्क्तिरत्र श्रेणिः । मुख्यः सजातीयसमूहः
श्रेणिरित्यन्ये । सन्धिः संघानं स्वर्णादिना शत्रूणां प्रीत्युत्पादनमिति । संधि-
शब्दः पुमान् । परमण्डले दाहलुण्ठनादिग्रहणं विग्रहः । शत्रुं प्रति विजिगी-
षोर्गमनं यानम् । शक्तिप्रतिबन्धे सति कालं प्रतीयादिति दुर्गादिकं निर्माय
तत्रावस्थानमासनम् । बलिना सह संधिः अबलेन सह विग्रहः इति प्रकार-
द्वयं द्वैधम् । अरिणा पीड्यमानस्य बलवद्भूपालाद्याश्रयणं आश्रयः । एतेषां
भेदास्तु कामन्दकीयादौ द्रष्टव्याः ॥ १८ ॥</c>द्वितीयं काण्डम्.
<v>षड्गुणाः शक्तयस्तिस्रः प्रभावोत्साहमन्त्रजाः ।
क्षयः स्थानं च वृद्धिश्च त्रिवर्गो नीतिवेदिनाम् ॥ १९ ॥</v>
<c>एते संध्यादयः षद् गुणाः स्युः
एकम् । प्रभावोत्साहमन्त्रजास्तिस्रः शक्तयः स्युः एकम् । तत्र कोशदण्डजं
तेजः प्रभावशक्तिः । विक्रमादिनोन्नतिरुत्साहशक्तिः । संषिविग्रहादीनां मन्त्रेश्च
यथावत्स्थापनं मन्त्रशक्तिः । पञ्चाङ्गमन्त्रो मन्त्रशक्तिरित्यन्ये । क्षयः स्थानं वृद्धि-
रिति त्रयं नीतिवेदिनां त्रिवर्गः स्यात् । नीतिशास्रोक्तत्निवर्गः इत्यर्थः एकम् ।
अष्टवर्गस्यापचयः क्षयः । तस्यैवोपचयो वृद्धिः । उपचयापचयराहित्येनाव-
स्थानं स्थानम् । अष्टवर्गस्तु । "कृषिर्वणिक्पथो दुर्गे सेतुः कुञ्जरबन्धनम् ।
स्वनिर्बलं करादानम्" इत्युक्तः ॥ १९ ॥</c>

<v>स प्रतापः प्रभावश्च यत्तेजः कोशदण्डजम् ।
सामदाने भेददण्डावित्युपायचतुष्टयम् ॥ २० ॥</v>
<c>कोशः अर्थोघः । दण्डः दमः । सेना
तज्जन्यं तेजः प्रतापः प्रभावश्च स्यात् द्वे । "अधिक्षेपावमानादेः प्रयुक्तस्य
परेण यत् । प्राणात्ययेऽप्यसहनं तत्तेजः समुदाहृतमम्" इति भरतः । साम
प्रियवचनादि । तदुक्तम् । "परस्परोपकाराणां दर्शनं गुणकीर्तनम् । संब-
न्घस्य समाख्यानमायत्त्याः संप्रकाशनम् । वाचा पेशलया साधु तवाहमिति
चार्षणम् । इति सामविधानज्ञैः साम पञ्चविधं स्मृतम्" इति । दानं धनादेः
समर्पणम् । भेदः संहतानां शत्रूणां भेदनेनात्मसात्करणम् । दण्डनं दण्डः ।
एतच्चतुष्कं उपायचतुष्टयं स्यात् । "अन्यत्र सप्तोपाया अप्युक्ताः । "साम दानं
च भेदश्च दण्डश्चेति चतुष्टयम् । मायोपेक्षेन्द्रजालं च सप्तोपायाः प्रकीर्तिताः"
इति । भेदो दण्डः साम दानमिति पाठांतरम् ॥ २० ॥</c>

<v>साहसं तु दमो दण्डः साम सान्त्वमथो समौ ।
भेदोपजापावुपधा धर्माद्यैर्यत्परीक्षणम् ॥ २१ ॥</v>
<c>साहसं दमः दण्डः
त्रीणि दण्डस्य । साम सान्त्वं "द्वे सलूख इति ख्यातस्य" । भेदः उपजापः द्वे
संहतयोर्द्वैधीकरणस्य फितूर इति लौकिकप्रसिद्धस्य । धर्मार्थकामैर्भयेन च
परीक्षणम् अमात्यादीनामाशान्वेषणं उपधा स्यात् । तद्यथा । भावज्ञानाय
राज्ञा प्रेरितेनाप्तेन दुष्टोऽयं राजा तदेनमुत्सृज्यान्यमभिषेचयामोऽन्यं वा
साधुं नृपं व्रजाम इत्युक्तोऽमात्यादिर्यदि तद्भाषणं न मन्येत तर्हि सत्यं
धार्मिकोऽयमिति निश्चयो धर्मपरीक्षणम् । एवमर्थपरीक्षणादि बुद्य्धादाहर्त्त-
व्यम् । एकम् ॥ २१ ॥</c>

पञ्च त्रिष्वषडक्षीणो यस्तृतीयाद्यगोचरः ।
विविक्तविजनच्छन्ननिःशलाकास्तथा रहः ॥ २२ ॥
अथाषडक्षीणादिनिःशलाकान्ताः पञ्च शब्दास्त्रिषु
वाच्यलिङ्गाः । यस्तृतीयाद्यगोचरः तृतीयादिना न ज्ञायते किंतु द्वाभ्यामेव
क्रियते स मन्त्रादिरषडक्षीण इत्येकम् । अविद्यमानानि षडक्षीण्यत्र स अषड-
क्षीणः । विविक्तः विजनः छन्नः निःशलाकः रहः ॥ २२ ॥सटीकामरकोशस्य [क्षत्रियवर्गः
<v>रहश्चोपांशु चालिङ्गे रहस्यं तद्भवे त्रिषु ।
समौ विस्त्रम्भविश्वासौ भ्रेषौ भ्रंशो यथोचितात् ॥ २३ ॥</v>
<c>रहः उपांशु सप्त विजनस्य । उपगताः अंशवः किरणाः यत्र । "उपांशुर्जपदेशे स्यादुपांशु
विजनेऽव्ययम्" इति । तत्रैकं रहः सान्तं क्लीबम् । द्वितीयं रह उपांशु इति च द्वे
अलिङ्गे अव्यये इत्यर्थः । तद्भवे रहोभवे रहस्यमित्येकम् । विस्त्रम्भः "ताल-
व्यमध्योऽपि । विश्रम्भः केलिकलहे विश्वासे प्रणयेऽपि च" इति मेदिनी ।
विश्वासः द्वे । यथोचितात्स्वरूपाद्धंशः पतनं भ्रेष इत्येकम् ॥ २३ ॥</c>

<v>अभ्रेषन्यायकल्पास्तु देशरूपं समञ्जसम् ।
युक्तमौपयिकं लभ्यं भजमानाभिनीतवत् ॥ २४ ॥</v>
<c>अभ्रेषः न्यायः कल्पः देशरूपं समञ्जसं पञ्चकं नीतेः । "प्रशस्तं देशनं देशरूपम् ।
प्रशंसायां रूपप्" । युक्तं औपयिकं लभ्यं भजमानं अभिनीतम् ॥ २४ ॥</c>

<v>न्याय्यं च त्रिषु षट् संप्रधारणा तु समर्थनम् ।
अववादस्तु निर्देशो निदेशः शासनं च सः ॥ २५ ॥</v>
<c>न्याय्यं षट् न्यायादनपेतस्य द्रव्यादेः । अभिनीतवदिति वच्छद्बो युक्ता-
दीनां पर्यायत्वद्योतनार्थः । एते षडपि त्रिषु । संप्रधारणा समर्थनं द्वे युक्ता-
युक्तपरीक्षायाः । अववादःनिर्देशः निदेशःशासनम् ॥ २५ ॥</c>

<v>शिष्टिश्चाज्ञा च संस्था तु मर्यादा धारणा स्थितिः ।
आगोऽपराधो मन्तुश्च समे तूद्दानबन्धने ॥ २६ ॥</v>
<c>शिष्टिः आज्ञा षट् कर्माज्ञापनस्य । "कार्यमवलम्ब्य वदनमत्राववादः ।" संस्था
मर्यादा । मर्येति सीमार्थेऽव्ययम् तत्रादीयते सा । धारणा स्थितिः चत्वारि
न्यायमार्गस्थितेः। आगः अपराधः मन्तुः त्रीण्यपराधस्य । आग: सान्तं क्लीबे ।
मन्तुः पुंसि । उद्दानं बन्धनं द्वे बन्धनस्य ॥ २६ ॥</c>द्वितीयं काण्डम्. 
<v>द्विपाद्यो द्विगुणो दण्डो भागधेयः करो बलिः ।
घट्टादिदेयं शुल्कोऽस्त्री प्राभृतं तु प्रदेशनम् ॥ २७ ॥</v>
<c>द्विगुणो दण्डो द्विपाद्यः स्यात्
एकम् । "द्वौ पादौ परिमाणमस्य द्विपाद्यः ।" भागधेयः करः बलिः
त्रीणि कर्षकादिभ्यो राजग्राह्यभागस्य "धारा, पट्टी, वसूल इति ख्यातस्य" ।
भाग एव भागधेयः "रूपनामभागेभ्यो धेयः" इत्यनेन स्वार्थे भागशब्दाद्धेय-
प्रत्ययः । घट्टो नदीतीरादिस्थानं कट्टा इति ख्यातम् । आदिना गुल्म-
 गुल्मप्रतोल्यादि । तत्र यद्देयं नेतव्यानेतव्यवस्तुसंबन्धी राजग्राह्यो भागः स
शुल्कः स्यात् । लमध्योऽयम् । एकं "जकात इति ख्यातस्य । क्लीबं
शुल्कम्" । प्राभृतं प्रदेशनम् ॥ २७ ॥</c>

<v>उपायनमुपग्राह्यमुपहारस्तथोपदा ।
यौतकादि तु यद्देयं सुदायो हरणं च तत् ॥ २८ ॥</v>
<c>उपायनं उपग्राह्मं उपहारः उपदा
षट् नृपगुर्वादिदर्शनादौ समर्प्यमाणस्य वस्तुनः भेट नजराणा इति ख्यातस्य ।
तत्रोपदा स्त्रियाम् । युतकयोर्वधूवरयोरिदं यौतकम् । आदिना बन्धुदेयादि ।
यद्देयं तत्सुदायः हरणं च स्यात् द्वे "कन्यादानकाले व्रतभिक्षादौ च दीय-
मानद्रव्यस्य । "योतकमपि । यौतकं यौतुकं च तद्" इति वाचस्पतिः । "सुदायः
पुंसि ॥ २८ ॥</c>

<v>तत्कालस्तु तदात्वं स्यादुत्तरः काल आयतिः ।
सांदृष्टिकं फलं सद्य उदर्कः फलमुत्तरम् ॥ २९ ॥</v>
<c>तत्कालः तदात्वं द्वे "वर्तमानकालस्य" । स चासौ कालश्च
तत्कालः । उत्तर आगामी कालः आयतिः स्यात् एकम् । स्त्री । यत्सद्यः
फलं तत्सांदृष्टिकं एकम् । उत्तरं भावि फलं उदर्कः स्यात् एकम् ॥ २९ ॥</c>

<v>अदृष्टं वह्नितोयादि दृष्टं स्वपरचक्रजम् ।
महीभुजामहिभयं स्वपक्षप्रभवं भयम् ॥ ३० ॥</v>
<c>वह्निरग्न्युत्पातः तोयमतिवृष्ट्यादिः तत्कृतं यद्भयं तत् अदृष्टमित्येकम् ।
"आदिना हुताशनो जलं व्याधिर्दुर्भिक्षं मरणं तथा । अतिवृष्टिरनावृष्टिर्मू-
षकाः शलभादयो गृह्यन्ते" । स्वपरराष्ट्रजन्यं चोरादि यद्भयं तत् दृष्टं एकम् ।
राज्ञां स्वपक्षप्रभवं स्वसहायजन्यं भयं अहिभयं स्यात् एकम् ॥ ३० ॥</c>

<v>प्रक्रिया त्वधिकारः स्याच्चामरं तु प्रकीर्णकम् ।
नृपासनं यत्तद्भद्रासनं सिंहासनं तु तत् ॥ ३१ ॥</v>
<c>प्रक्रिया अधिकारः द्वे व्यवस्थास्थापनस्य । चामरं चमरमपि चामरेत्यपि । "चमरं
चामरे स्त्री तु मञ्जरीमृगभेदयोः" इति मेदिनी । "चामरा चमरे वालव्यजने रोम
गुच्छक" इति रभसः । प्रकीर्णकं द्वे "चवरी इति ख्यातस्य" । नृपासनं
भद्रासनं द्वे मण्यादिकृतराजासनस्य । तन्नृपासनं स्वर्णनिर्मितं चेत्सिंहासनं
स्यात् सिंहाकारमासनमित्यर्थः । एकम् ॥ ३१ ॥</c>

 सटीकामरकोशस्य [क्षत्रियवर्गः
<v>हैमें छत्रं त्वातपत्रं राज्ञस्तु नृपलक्ष्म तत् ।
भद्रकुम्भः पूर्णकुम्भो भङ्गारः कनकालुका ॥ ३२ ॥</v>
<c>छत्रं आतपत्रं द्वे "छत्रस्य" ।
राज्ञश्चेच्छत्रं तर्हि नृपलक्ष्म स्यात् एकम् । भद्रकुम्भः पूर्णकुम्भः द्वे पूर्णघटस्य ।
शृङ्गारः विभर्ति जलमिति । कनकालुका द्वे स्वर्णरचितपात्रविशेषस्य "झारी
इति ख्यातस्य" ॥ ३२ ॥</c>

<v>निवेशः शिबिरं षण्ढे सज्जनं तूपरक्षणम् ।
हस्त्यश्वरथपादातं सेनाङ्गं स्याच्चतुष्टयम् ॥ ३३ ॥</v>
<c>निवेशः शिविरं द्वे सैन्यवासस्थानस्य "सेनेचा तळ
इति ख्यातस्य । गोट इति ख्यातस्येति केचित्" । शवन्ति गच्छन्ति सैनिका
अस्मिन् शिबिरम् । सज्जनं उपरक्षणं द्वे सैन्यरक्षणाय नियुक्तप्रहरिकादिवि-
न्यासस्य "पाहरा, गस्त इति ख्यातस्य" । हस्सादिचतुष्टयं सेनाङ्गं स्यात्
एकम् । अत्र पादातं पदातिसमूहः । "नाविकाटविकादीनां पदातावन्तर्भावः ।
नौकानां रथेष्वन्तर्भावः । महिषादीनां गजेष्वन्तर्भाव इति मुकुटः" ॥ ३३ ॥</c>

<v>दन्ती दन्तावलो हस्ती द्विरदोऽनेकपो द्विपः ।
मतङ्गजो गजो नागः कुञ्जरो वारणः करी ॥ ३४ ॥</v>
<c>दन्ती दन्तावलः हस्ती द्विरदः अनेकपः द्विपः मतङ्गजः गजः नागः ।
"नागो मतङ्गजे सर्पे पुन्नागे नागकेसरे" इति कोशान्तरे । कुञ्जरः वारणः करी ॥ ३४ ॥</c>

<v>इभः स्तम्बेरमः पद्मी यूथनाथस्तु यूथपः ।
मदोत्कटो मदकलः कलभः करिशावकः ॥ ३५ ॥</v>
<c>इभः स्तम्बेरमः पद्मी पञ्चदश हस्तिनः । "अतिशयितः कुञ्जो
हनुरस्य कुञ्जरः" । यूथनाथः यूथपः द्वे यूथमुख्यस्य गजस्य । मदोत्कटः
मदकलः द्वे मदोन्मत्तस्य । कलभः "करभ इत्यपि" करिशाबकः द्वे
करिपोतस्य "छावा इति ख्यातस्य" ॥ ३५ ॥</c>

<v>प्रभिन्नो गर्जितो मत्तः समा उद्धान्तनिर्मदौ ।
हास्तिकं गजता द्वन्दे करिणी धेनुका वशा ॥ ३६ ॥</v>
<c>प्रभिन्नः गर्जितः मतः
त्रीणि क्षरन्मदस्य । उद्वान्तः निर्मदः द्वे गतमदस्य । उद्वमति स्म मदं
उद्वान्तः । हास्तिकं गजता द्वे हस्तिनां वृन्दे । करिणी धेनुका वशा त्रीणि
हस्तिन्याः । "वशा तालव्यान्ता" । वशा नार्यो बन्ध्यगव्यां हस्तिन्यां
दुहितर्यपीति कोशान्तरम् ॥ ३५ ॥</c>द्वितीयं काण्डम्.
<v>गण्डः कटो मदो दानं वमथुः करशीकरः ।
कुम्भौ तु पिण्डौ शिरसस्तयोर्मध्ये विदुः पुमान् ॥ ३७ ॥</v>
<c>हस्तिनो गण्डः कपोलः कटः स्यात् ।
एकम् । मदः दानं द्वे "मदोदकस्य" । वमथुः करशीकरः द्वे करिकरा-
न्निर्गतजलकणस्य । शिरसः पिण्डौ कुम्भौ स्यातां एकम् । तयोः कुम्भयोर्मध्ये
आकाशस्थानं विदुः स्यात् एकम् ॥ ३७ ॥</c>

<v>अवग्रहो ललाटं स्यादीषिका त्वक्षिकूटकम् ।
अपाङ्गदेशो निर्याणं कर्णमूलं तु चूलिका ॥ ३८ ॥</v>
<c>गजस्य ललाटं अवग्रहः "अव-
ग्राह इत्यपि" एकम् । ईषीका "इषीका ईषीका इषिका" अक्षिकूटकं द्वे
नेत्रगोलकस्य । हस्तिनः अपाङ्गदेशो निर्याणं एकम् । कर्णस्य मूलं चूलिका
स्यात् एकम् । चूलिका नाटकस्याङ्गे कर्णमूले तु हस्तिनाम् ॥ ३८ ॥</c>

<v>अधः कुम्भस्य वाहित्थं प्रतिमानमधोऽस्य यत् ।
आसनं स्कन्धदेशः स्यात्पद्मकं बिन्दुजालकम् ॥ ३९ ॥</v>
<c>कुम्भस्याधोभागे वाहित्थम् । इदं ललाटस्याप्यधो ज्ञेयं एकम् । अस्य वाहित्थस्या-
धोभागे दन्तयोर्मध्यं प्रतिमानं स्यात् एकम् । गजस्य स्कन्धदेश आसनं एकम् ।
"आसनं द्विरदस्कन्धे पीठे यात्रानिवेशने" इति विश्वः । बिन्दुजालकं बिन्दुसमूहः
पद्मकं स्यात् एकम् । पद्ममिव रक्तत्वात्पद्मकम् । हस्तिनो देहे हि प्रायश
आरक्तबिन्दवः सन्ति ॥ ३९ ॥</c>

<v>पार्श्वभागः पक्षभागो दन्तभागस्तु योऽग्रतः ।
द्वौ पूर्वपश्चाज्जङ्घादिदेशौ गात्रावरे क्रमात् ॥ ४० ॥</v>
<c>गजस्य पार्श्वभागः पक्षभागः स्यात् एकम् ।
अग्रतो यो भागः स दन्तभागः स्यात् एकम् । हस्तिनः पूर्वजङ्वादिदेशो गात्रं
स्यात् । पश्चाञ्जङ्घादिदेशोऽवरं स्यात् । "पवर्गादिमध्यमपि । अपरं तूत्तरार्धे
स्यात्पश्चाद्भागे च दन्तिनाम्" इति विश्वविश्वप्रकाशौ एकैकम् ॥ ४० ॥</c>सटीकामरकोशस्य [क्षत्रियवर्ग:
<v>तोत्रं वेणुकमालानं बन्धस्तम्भेऽथ शृङ्खले ।
अन्दुको निगडोऽस्त्री स्यादङ्कुशोऽस्त्री सृणिःस्त्रियाम् ॥ ४१ ॥</v>
<c>"तोत्रं देणुकं "वैणुकम्" । वेणुना निर्वृत्तम् । निर्वृत्तेक्षद्यूतादिभ्य इति ठक् । "तोत्रं
तु प्राजने वैणुकेऽपि च" इति मेदिनीविश्वप्रकाशौ द्वे तोदनदण्डस्य चाबूक
पराणा इत्यादिलौकिकप्रसिद्धस्य । बन्धनाधारस्तम्भे आलानमित्येकम् ।
शृङ्खलं अन्दुकः अन्द्यतेऽनेन । "अदि बन्धने" । निगडः त्रीणि शृङ्खलस्य । "शृङ्खला
पुंस्कटीवस्त्रबन्धे च निगडे त्रिषु" इति मेदिनी । अन्दरित्यप्यन्यत्र । "अन्दूः
स्त्रियां स्यान्निगडे प्रभेदे भूषणस्य च" इति मेदिनी । अङ्कुशः सृणिः "ताल-
व्यादिरपि । शृणिरङ्कुशवाची च काचश्च तृणवाचक इति शभेदः । द्वे अङ्कु
शस्य । सृणिः स्त्रियाम् । आरक्षमग्नमवपत्य सृणिं शिताग्रमिति तु माघस्य
प्रमादः" ॥ ४१ ॥</c>

<v>दूष्या कक्ष्या वरत्रा स्यात्कल्पना सज्जना समे ।
प्रवेण्यास्तरणं वर्णः परिस्तोमः कुथो द्वयोः ॥ ४२ ॥</v>
<c>दूष्या "चूष्येति मुकुटः" कक्ष्या वरत्रा त्रयं मध्यबन्ध-
नोपयोगिन्याश्चर्मरज्ज्वाः । कक्षायां मध्यदेशे भवा कक्ष्या । कल्पना सज्जना
द्वे नायकारोहणार्थे गजसज्जीकरणे । प्रवेणी आस्तरणं वर्णः परिस्तोमः
कुथः पञ्च गजपृष्ठवर्तिन आस्तरणस्य । हत्तीची झूल इति लौकिकभाषायां
प्रसिद्धम् । स्त्रियां तु कुथा । "स्त्री प्रवेणी कुथं त्रिषु" इति बोपालितः ।
प्रवेणी स्त्रियाम् । "प्रवेणी स्त्री कुथावेण्योः" इति मेदिनी ॥ ४२ ॥</c>

<v>वीतं त्वसारं हस्त्यश्वं वारी तु गजबन्धनी ।
घोटके वीतितुरगतुरङ्गाश्वतुरङ्गमाः ॥ ४३ ॥</v>
<c>असारं युद्धाद्यक्षमं हस्त्यश्वं हस्ती चाश्वश्च तद्वीतमुच्यते । सेनाङ्गत्वात्समाहारः ।
गजबन्धनी गजालानभूः वारी स्यात् । वार्यतेऽनया वारी एकं गज बन्धनस्या-
नस्य गजशाला इति ख्यातस्य । घोटकः घोट इत्यपि । "घोटसैन्धवगन्धर्वा
हयवाजितुरङ्गमाः" इति रभसः । वीतिः पीतिरित्यपि । "पीतिर्नाश्वे स्त्रियां
पाने" इति मेदिनी । "पीतिः पाने तुरङ्गे च" इति विश्वप्रकाशः । तुरगः
तुरङ्गः अश्वः तुरङ्गमः ॥ ४३ ॥</c>

<v>वाजिवाहार्वगन्धर्वहयसैन्धवसप्तयः ।
आजानेयाः कुलीनाः स्युर्विनीताः साधुवाहिनः ॥ ४४ ॥</v>
<c>वाजी वाहः अर्वा गन्धर्वः हयः सैन्धवः
सप्तिः त्रयोदश घोटकस्य । वीतिरिदन्तः । अर्वा नकारान्तः । अर्वन्तौ ।
वाजिनौ । ये कुलीनाः प्रशस्तजातिभवा अश्वास्ते आजानेयाः एकम् ।
आजेन क्षेपेणानेयाः प्रापणीया आजानेयाः । अश्वशास्त्रं तु । "शक्तिभि-
र्भिन्नहृदयाः स्खलन्तश्च पदे पदे । आजानंति यतः संज्ञामाजानेयास्ततः स्मृताः"
इति । ये साधुवाहिन शोभनं वहन्ति ते विनीताः स्युः एकम् ॥ ४४ ॥</c>द्वितीयं काण्डम्.
<v>वनायुजाः पारसीकाः काम्बोजा बाह्लिका हयाः ।
ययुरश्वोऽश्वमेधीयो जवनस्तु जवाधिकः ॥ ४५ ॥</v>
<c>वनायुदेशे जाताः वनायुजाः । एवं पारसीकाः । विदेशजाताः पारसीका-
दयो हयभेदाः स्युः एकैकम् । "वनायुजः पारसीक उक्तः" इति रत्नकोशात् ।
"श्वेताश्वं कर्कास्व्यं वनायुजमपि पारसीकम्" इति नाममालायाश्च वनायुजपार-
सीकौ पर्यायशब्दावपि । वाह्लीकं बाह्लिकं धीरहिङ्गुनोर्नाश्वदेशयोरिति त्रिका-
ण्शेषाद्दीर्घमध्योऽपि बाह्लीक इति । योऽश्वमेधीयः अश्वमेधाय हितोऽश्वः
स ययुरित्येकम् । यो जवेन वेगेनाधिकः स जवनः एकम् ॥ ४५ ॥</c>

<v>पृष्ठ्यः स्थौरी सितः कर्को रथ्यो वोढा रथस्य यः ।
बालः किशोरो वाम्यश्वा वडवा वाडवं गणे ॥ ४६ ॥</v>
<c>पृष्ठ्यः प्रशस्तमतिशयितं पृष्ठमस्य । गुण्यवत् । स्थौरी स्थूलस्येदं स्थौरम् । रलयोः
सावर्ण्यम् । स्थौरं बलमस्यास्ति । स्थोरीत्यपि द्वे जलादिभारवाहिनोऽश्वस्य ।
सितः शुक्लोऽश्वः कर्क इत्येकम् । यो रथस्य वोढा स रथ्य इत्येकम् अस्य ।
बालः किशोर एकं "शिंगरूं इति ख्यातस्य" । उपचारादन्यत्रापि प्रयोगः ।
वामी अश्वा वडवा । वडवा द्विजयोषिति । अश्वायां कुम्भदास्यां च नारी-
जात्यन्तरेऽपि चेति । त्रीण्यश्वायाः "घोडी इति ख्यातायाः" । गणे वड-
वानां समूहे वाडवं एकम् ॥ ४६ ॥</c>

<v>त्रिष्वाश्चीनं यदश्चेन दिनेनैकेन गम्यते ।
कश्यं तु मध्यमश्वानां हेषा ह्रेषा च निस्वनः ॥ ४७ ॥</v>
<c>अश्वेन एकेन दिनेन गम्यते यद्वर्त्म तदा-
श्वीनं त्रिषु । "अश्वस्यैकाहगमे" इति खञ्प्रत्ययः । एकम् । अश्वानां मध्यं
कश्यं एकम् । कशामर्हति कश्यम् । अश्वस्य निस्वनः शब्दः हेषा ह्रेषा च
स्यात् द्वे ॥ ४७ ॥</c>
सटीकामरकोशस्य [क्षत्रियवर्गः
<v>निगालस्तु गलोद्देशो वृन्दे त्वश्वीयमाश्ववत् ।
आस्कन्दितं धौरितेकं रेचितं वल्गितं प्लुतम् ॥ ४८ ॥</v>
<c>गलोद्देशः गलजत्रुसन्धिः निगालः स्यात् एकम् । "घण्टा-
बन्धसमीपस्थो निगालः कीर्तितो बुधैः । तस्मिन्नेव मणिर्नाम रोमजः शुभकृ-
न्मतः" इत्यश्वशास्त्रम् । अश्वीयं आश्वं द्वे अश्वानां वृन्दे । वता निर्देशो द्वयो-
स्तुल्यत्वद्योतनाय । अमूः आस्कन्दिताद्याः अश्वानां पञ्च गतयः धाराख्याः
एकम् । यत्र वेगार्तोऽश्वो न शृणोति न पश्यति तादृशी गतिरास्कन्दितम् ।
"भरपल्ला, भरधांव चाल इतिप्रसिद्धम् । केवलगत्यर्थे गृहीते चवडचाल </c>

<v>गतयोऽमूः पञ्च धारा घोणा तु प्रोथमस्त्रियाम् ।
कविका तु स्वलीनोऽस्त्री शफं क्लीबे खुरः पुमान् ॥ ४९ ॥</v>
<c>इति प्रसिद्धे आस्कन्दितमित्यपि मतम्" । चातुर्येण युक्ता सरला गतिर्धौ-
रितकम् । "धीरितकम्" इति हेमचन्द्रः । तुरकी गामचाल इति प्रसिद्धम्" ।
मध्यमवेगेन चक्रवद्धमणं रेचितं "दुडकी चाल इति प्रसिद्धम्" । अग्रकारयं
समुल्लस्य कुत्सितस्थलादौ कुञ्चितास्यं विचलनं वल्गितं "बाजी चाल इति
प्रसिद्धम् ।" पूर्वापरोन्नमनतः क्रमादारोपणं प्लुतं "चौक चाल इति प्रसि-
द्धम्" ॥ ४० ॥</c>

<v>पुच्छोऽस्त्री लूमलाङ्गूले वालहस्तश्च वालधिः ।
त्रिषूपावृत्तलुठितौ परावृत्ते मुहुर्भुवि ॥ ५० ॥</v>
<c>अश्वस्य घोणा नासिका प्रोथमित्येकम् । "पुंसि क्लीबे
च" । कविका खलीनः " खलीनमित्यपि" द्वे लोहादिनिर्मितस्य मुखमध्ये
निहितस्य कडियालि "लगाम" इति ख्यातस्य । "कवीत्यप्यन्यत्र । क्लीबे
खलीनम्" । कवते दन्तेन शब्दायते कविका । स्वे मुखे लीनः खलीनः ।
शफं खुरः "क्षुर इति भरतमालायां" । "सुंभ इति ख्यातस्य" । खुरत
विलिखति क्ष्मां खुरः ॥ ४९ ॥</c>

<v>याने चक्रिणि युद्धार्थे शताङ्गः स्पन्दनो रथः ।
असौ पुष्यरथश्चक्रयानं न समराय यत् ॥ ५१ ॥</v>
<c>पुच्छः लूमं लाङ्गूलं "लाङ्गुलमित्यपि"
त्रीणि "दांडी इति ख्यातस्य । पुच्छः अस्त्री पुन्नपुंसकम्" । लूममदन्तम् ।
बालहस्तः वालाः हस्त इव दंशादिनिवारकत्वात् । वालधिः द्वे केशसमू-
हयुक्तस्य पुच्छाग्रभागस्य । बालधिः पुमान् । उपावृत्तः लुठितः द्वे श्रमशा-
न्त्यर्थं मुहुर्भुवि पार्श्वाभ्यां परावृत्तस्य लुठितस्याश्वस्य ॥ ५० ॥</c>

युद्धमर्थः प्रयोजनं यस्य तस्मिन् चक्रयुक्ते याने शताङ्गः स्पन्दनः रथः इति त्रयम् ।
यच्चक्रयुतं यानं समराय युद्धार्थे न भवति असौ पुष्यरथः स्यात् एकं संग्रामं
विना यत्रोत्सवादौ सुखेन भ्रमणार्थं क्रीडारयथस्य । यथा पुष्यनक्षत्रं सुख-
करं तद्वद्रथोपीति पुष्यरथः । अन्तस्थमध्यः । पकारमध्यपाठोऽपि । तत्र
कुसुमाकारत्वात्पुष्पमिव रथ इति विग्रहः ॥ ५१ ॥</c>द्वितीयं काण्डम्.
<v>कर्णीरथः प्रवहणं डयनं च समं त्रयम् ।
क्लीबेऽनः शकटोऽस्त्री स्याद्गन्त्री कम्बलिवाह्यकम् ॥ ५२ ॥</v>
<c>कर्णीरथः प्रवहणं डयनं हयनमित्यपि । "हय गतौ" त्रयं स्त्रीणां वाहनार्थे कृतस्योपरिवत्या-
दिना पिहितस्य रथविशेषस्य "बुरस्व्याची गाडी इति प्रसिद्धस्य" । यल्ल-
क्ष्यम् । कर्णीरथस्यां रघुनाथपत्नीम् । अनः शकटः द्वे "गाडा इति ख्यातस्य ।
शकटः पुंसि क्लीबे च । शक्नोति भारं वोडुं शकटः" । अनःसान्तम् । "अनः
क्लीबं जले शोके मातृस्यन्दनयोरपि" इति रभसकोशः । कम्बलिभिर्वृषैर्वाह्यं वोढव्यं
यच्छकटं सा गन्त्री "गान्त्रीति मुकुटः" एकं "गाडी इति ख्यातस्य" । स्त्रियाम् ॥ ५२ ॥</c>

<v>शिबिका याप्ययानं स्याद्दोला प्रेङ्खादिका स्त्रियाम् ।
उभौ तु द्वैपवैयाघ्रौ द्वीपिचर्मावृते रथे ॥ ५३ ॥</v>
<c>शिबिका याप्ययानं याप्यैरधमैर्वाह्यं यानं द्वे पुरुषवाह्यस्य
यानविशेषस्य "पालखी इति ख्यातस्य" । दोला "ङीषि दोली" प्रेङ्खा
द्वे दोलायाः हिंदोळा इति ख्यातायाः ।"डोली इति ख्याताया वा" । आदि-
शब्दात् शयनखट्वावाह्यादि दोला । द्वीपी व्याघ्रस्तच्चर्मणा प्रावृते रथे द्वैपः
वैयाघ्रः इति द्वयम् ॥ ५३ ॥</c>

<v>पाण्डुकम्बलसंवीतः स्पन्दनः पाण्डुकम्बली ।
रथे काम्बलवास्त्राद्याः कम्बलादिभिरावृते ॥ ५४ ॥</v>
<c>पाण्डुकम्बलेन प्रावृतो रथः पाण्डुकम्बलीत्येकम् ।
"पाण्डकम्बलादिनिः" । वास्त्रः दौकूल इत्यादौ सर्वत्र "परिवृतो रथः" इत्यनेन
सामान्योऽण् प्रत्ययः । कम्बलादिभिरादिशब्दाद्वस्त्रदुकूलादिभिरावृते रथे
काम्बलः वास्त्रः "दौकूलः चार्मः क्षौमः" इत्यादयः एकैकम् ॥ ५४ ॥</c>

<v>त्रिषु द्वैपादयो रथ्या रथकट्या रथवजे ।
धूः स्त्री क्लीबे यानमुखं स्याद्रथाङ्गमपस्करः ॥ ५५ ॥</v>
<c>द्वैपवैयाघ्रादयस्त्रिषु वाच्यलिङ्गत्वात् यद्द्वैपी रथ्या । द्वैपो रथः । रथ्या स्थ-
कट्या द्वयं रथसमूहे । धूः यानमुखं द्वे रथादेरग्रभागस्य "धूर इति ख्यातस्य" ।
धुः स्त्री । धुरौ । रथाङ्गं अपस्करः द्वे रथावयवमात्रस्य ॥ ५५ ॥</c>सटीकामरकोशस्य [क्षत्रियवर्गः
<v>चक्रं रथाङ्गं तस्यान्ते नेमिः स्त्री स्यात्प्रधिः पुमान् ।
पिण्डिका नाभिरक्षाग्रकीलके तु द्वयोरणिः ॥ ५६ ॥</v>
<c>चक्रं रथाङ्गं द्वे चक्रस्य "चाक इति ख्यातस्य" । नेमिः "नेमीत्यपि" प्रधिः द्वे तस्य चक्र-
स्यान्ते भूस्पर्शिभागे "चाकाची घांव इति लौकिकप्रसिद्धस्य" । पिण्डिका 
पिण्डीकेत्यपि" नाभिः "नाभीत्यपि" द्वे चक्रकाष्ठाधारभूतस्य मण्डलाकारस्य
चाक्रमध्यस्य । नभ्यते हिंस्यतेऽक्षोनया नाभिः स्त्री । अक्षस्य नाभिक्षेपस्य 
 काष्ठस्याग्रे चक्रधारणार्थे यत्कीलकमारोप्यते तत्र अणिरित्येकम् । स्त्रीपुं-
सयोः । "अणिराणिवदक्षाग्रकीलाश्रीसीमसु द्वयोः" इति मेदिनी ॥ ५६ ॥</c>

<v>रथगुप्तिर्वरूथो ना कूबरस्तु युगन्धरः ।
अनुकर्षो दार्वधःस्थं प्रासङ्गो ना युगाद्युगः ॥ ५७ ॥</v>
<c>रथगुप्तिः वरूथः द्वे शस्त्रादिभ्यः परिरक्षणार्थे रथस्य लोहादिमयं यदावरणं
क्रियते तस्य । ना पुमान् । "व्रियते रथोऽनेन वरूथः" । कूबरः युगन्धरः द्वे
यत्र स्थस्याश्वा बध्यन्ते तस्य काष्ठस्य "दांडी इति ख्यातम्य । युगकाष्ठबन्ध
नस्थानस्यापि च । युगं वोढुर्बन्धनकाष्ठं धारयतीति युगन्धरः" । रथाधःस्थं
काष्ठं अनुकर्षः । अनुकर्षेति नान्तोऽप्ययम् । "अनुकर्षा नाऽक्षतलदारु" इति
बोपालितात् । एकं रथस्याधःस्थलभागदारुणः । युगेन अतति युगाद्रथा-
श्वादिः तस्य युगो युगाद्युगः प्रासङ्ग इति स्यात् । ना पुमान् । काकाक्षिवत्
युगाद्युगइत्यस्यापि विशेषणम् । अयमेव युगशब्दः पुंसि न तु युग्मादिवाचीति
प्रदर्शनार्थम् । युगान्तरमिति पाठे शकटसन्धियुगादन्यो युगः वृषादीनां स्कन्धे
आसञ्जमानः स प्रासङ्ग इत्यर्थः । एकं "जूं जोकड इति ख्यातस्य" । युगं
द्वितीयं प्रासङ्ग इति कात्यः ॥ ५७ ॥</c>

<v>सर्वं स्याद्वाहनं यानं युग्यं पत्रं च धोरणम् ।
परम्परावाहनं यत्तद्वैनीतकमस्त्रियाम् ॥ ५८ ॥</v>
<c>सर्वं हस्त्यश्वादिवाहनं यानादिशब्दवा-
च्यम् । यानं युग्यं पत्रं धोरणं चत्वारि यत्परम्परावाहनं नरादिवोढुपरम्परया
बाह्यते शिबिकादि तद्वैनीतकं स्यात् । विनीतानां शिक्षितानामिदम् । "पुंसि
वैनीतकः । विनीतकमित्यपि" ॥ २८ ॥</c>

<v>आधोरणा हस्तिपका हस्त्यारोहा निषादिनः ।
नियन्ता प्राजिता यन्ता सूतः क्षत्ता च सारथिः ॥ ५९ ॥</v>
<c>आधोरणाः "अधोरणाः इत्यपि" हस्ति-
पकाः हस्त्यारोहाः निषादिनः चत्वारि हस्तिपकेषु माहात इति ख्यातेषु । द्वे द्वे
भिन्नार्थे इत्येके । तदा आद्ये महामात्रस्य । परे गजारोहस्य । नियन्ता प्राजिता ।
यन्ता सूतः क्षत्ता सारथिः ॥ ५१ ॥</c>द्वितीयं काण्डम्.
<v>सव्येष्ठदक्षिणस्थौ च संज्ञा रथकुटुम्बिनः ।
रथिनः स्यन्दनारोहा अश्वारोहास्तु सादिनः ॥ ६० ॥</v>
<c>सव्येष्ठः दक्षिणस्थः एता अष्टौ संज्ञा
आख्याः "रथङ्कुटुम्बिनः रथं कुटुम्बयितुं शीलमस्य यद्वा रथ एव कुटुम्बं यस्य ।
सारथेरित्यर्थः । प्राजितारौ । सव्ये वामे तिष्ठति सव्येष्ठः" । सव्येष्ठेति ऋदन्त
इति केचित् । रथिनः स्यन्दनारोहाः द्वे रथानारुह्य युध्यताम् । अश्वारोहाः
सादिनः द्वे अश्ववार "स्वार" इति प्रसिद्धानाम् ॥ ६० ॥</c>

<v>भटा योधाश्च योद्धारः सेनारक्षास्तु सैनिकाः ।
सेनायां समवेता ये सैन्यास्ते सैनिकाश्च ते ॥ ६१ ॥</v>
<c>भटः योधः योद्धा
त्रयं योद्धः । सेनारक्षाः सैनिकाः द्वे सेनारक्षकाणां प्रहरिकादीनां "पाहरे-
करी, गस्तकरी इत्यादिख्यातानाम्" । सेनां रक्षन्ति सैनिकाः । ये सेनायां
समवेताः संगतास्ते सैन्याः सैनिका इति च स्युः द्वे ॥ ६१ ॥</c>

<v>बलिनो ये सहस्रेण साहस्रास्ते सहस्रिणः ।
परिधिस्थः परिचरः सेनानीर्वाहिनीपतिः ॥ ६२ ॥</v>
<c>ये सहस्रेण बलिनः सैन्यवन्तः ते साहस्राः सहस्रिणश्च स्युः द्वे । बलं सैन्यं तदस्ति येषां
ते । सहस्रं योद्धारः सन्त्येषां नायकानां ते । परिधिस्थः परिचरः द्वे सेना-
नियन्तुर्यः समन्ताच्चरति तस्य दण्डनायकस्य "तलावेदार इति ख्यातस्य" ।
परिधौ सेनान्ते तिष्ठति परिधिस्थः । सेनानीः वाहिनीपतिः द्वे सेनापतेः ।
सेनान्यौ ॥ ६२ ॥</c>

<v>कञ्चुको वारबाणोऽस्त्री यत्तु मध्ये सकञ्चुकाः ।
बध्नन्ति तत्सारसनमधिकाङ्गोऽथ शीर्षकम् ॥ ६३ ॥</v>
<c>कञ्चुकः वारबाणः बाणं वारयति ण्यन्तादण् वृणोति वा ।
राजदन्तादित्वात्परनिपातः । "बाणबार इत्यपि" द्वे सन्नाहस्य चोल-
कादेः । "क्लीबे तु वारबाणम्" । सकञ्चुकाः पुरुषा मध्ये मध्यभागे दार्ढ्यार्थं
कञ्चुकोपरि यद्बध्निन्ति तत्सारसनं अधिकाङ्गः द्वे "पचंग पाचंगी वा इति
ख्यातस्य । क्वचित्सारसनाधिपाङ्ग इति पाठः । "तच्च सारसनं ज्ञेयमधिपाङ्गं
निबन्धनम्" इति दुर्गः । "अधिपाङ्गं सारसनम्" इति कात्यश्च । शीर्षकम् ॥ ६३ ॥</c>सटीकामरकोशस्य [क्षत्रियवर्गः
<v>शीर्षण्यं च शिरस्त्रेऽथ तनुत्रं ववर्म दंशनम् ।
उरश्छदः कङ्कटको जगरः कवचोऽस्त्रियाम् ॥ ६४ ॥</v>
<c>शीर्षण्यं शिरस्त्रं त्रीणि टोप इति ख्यातस्य । "शीर्षे कं मुखमस्माच्छीर्ष-
कम्" । तनुत्रं वर्म दंशनं उरच्छदः कङ्कटकः जगरः "जागर इत्यपि"
कवश्चः सप्तकं कवचस्य चिलखत इति लोकप्रसिद्धस्य । "क्लीबे तु कवचम्" ॥ ६४ ॥</c>

<v>आमुक्तः प्रतिमुक्तश्च पिनद्धश्चापिनद्धवत् ।
सन्नद्धो वर्मितः सज्जो दंशितो व्यूढकङ्कटः ॥ ६५ ॥</v>
<c>आमुक्तः प्रतिमुक्तः पिनद्धः अपिनद्धः । वष्टि भागुरीत्यल्लोपवि-
कल्पः । चत्वारि परिहितकञ्चुकादेः । आमुच्यते बध्यते स्म आमुक्तः ।
सन्नद्धः वर्मितः सज्जः दंशितः व्यूढकङ्कटः पञ्च कवचभृतः । सन्नह्यति स्म
सन्नद्धः ॥ ६५ ।</c>

<v>त्रिष्वामुक्तादयो वर्मभृतां कावचिकं गणे ।
पदातिपत्तिपदगपादातिकपदाजयः ॥ ६६ ॥</v>
<c>आमुक्तादयस्त्रिषु । यथा आमुक्ता शाटी । आमुक्तः
कञ्चुकः । आमुक्तं वस्त्रम् । एवं सन्नद्धा सज्येत्यादि । वर्मभृतां कवचिनां
गणे कावचिकमित्येकम् । पदातिः "पदातः पादातिः पादातः । पदातिप
त्तिपादातपादाविकपदाजयः" इत्यमरमाला । पत्तिः पदगः पादादिकः
"पादातिगः । स्वार्थे कन् । पादाविक इत्यपि पाठः । पादाभ्यां अवति ।
अव रक्षणादौ" पदाजिः ॥ ६६ ॥</c>

<v>पद्गश्च पदिकश्चाऽथ पादातं पत्तिसंहतिः ।
शस्त्राजीवे काण्डपृष्ठायुधियायुधिकाः समाः ॥ ६७ ॥</v>
<c>पद्गः पदिकः सप्त पदातेः । पादाभ्यां
अतति गच्छति न तु वाहनेन स पदातिः । "पादस्य पदाज्याति" इति पदादेशः ।
पत्तिसंहतिः पदातिसमूहः पादातमित्येकम् । शस्त्राजीवः काण्डपृष्ठः "काण्ड-
स्पृष्ट इति राजमुकुटः । तत्र स्पृष्टं गृहीतं काण्डं शस्त्रं येन । वाहिताग्न्यादिष्विति
परनिपातः" । आयुधीयः आयुधिकः चत्वारि आयुधजीविनः ॥ ६७ ॥</c>

<v>कृतहस्तः सुप्रयोगविशिखः कृतपुङ्खवत् ।
अपराद्धपृषत्कोऽसौ लक्ष्याद्यश्च्युतसायकः ॥ ६८ ॥</v>
<c>कृतहस्तः सुप्रयोपविशिखः कृतपुङ्खः त्रीणि शरनिक्षेपनिष्यातस्य । "कुरोऽभ्यस्तो
हस्तो यस्य कृतहस्तः" । लक्ष्याद्वेश्यात् च्युतः सायको यस्य सोऽपराद्धपृषत्कः
स्यात् एकम् ॥ ३८ ॥</c>द्वितीयं काण्डम्.
<v>धन्वी धनुष्मान्धानुष्को निषङ्ग्यस्त्री धनुर्धरः ।
स्यात्काण्डवांस्तु काण्डीरः शाक्तीकःशक्तिहेतिकः ॥ ६९ ॥</v>
<c>धन्वी धनुष्मान् धानुष्कः निषङ्गी अस्त्री धनुर्धरः षट्धनु-
र्धरस्य । धनुष्मन्तौ । काण्डवान् काण्डीरः द्वे शरधारिणः अयं केवलकाण्डव-
त्त्वादुपाधिमेदाद्वा धनुर्धरतो भिन्नः । शाक्तीकः शक्तिहेतिकः "द्वे शक्त्या-
युधधारकस्य" । शक्तिः प्रहरणभस्य शास्तीकः । "शक्तियष्ट्योरीकक्" ॥ ६९ ॥</c>

<v>याष्टीकपारश्वधिको यष्टिपार्श्वधहेतिकौ ।
नैस्त्रिंशिकोऽसिहेतिः स्यात्समौ प्रासिककौन्तिकौ ॥ ७० ॥</v>
<c>यष्टिहेतिको याष्टीकः एकं "दांडेवाला इति ख्यातस्य" । परश्वधः परशुः
स हेतिर्यस्य सः पारश्वधिकः स्वात् एकं "फरशीकरी गडासेकरी इति-
ख्यातस्य" । यष्टिस्वधितिहेतिकावित्यपि पाठः । असिः स्वङ्गः हेतिः शस्त्र-
मस्य स नैस्त्रिंशिकः एकं "निमचेकरी इति ख्यातस्य" । प्रासिकः "एकं
प्रासायुधहतिकस्य बल्लमकरी विटेकरी सांगकरी इति ख्यातस्य" । कौन्तिकः
कुन्तहेतिकस्य "भालेकरी इति ख्यातस्यैकम्" कुन्तो भल्लः ॥ ७० ॥</c>

<v>चर्मी फलकपाणिः स्यात्पताकी वैजयन्तिकः ।
अनुप्लवः सहायश्चानुचरोऽभिचरः समाः ॥ ७ ॥</v>
<c>चर्मी फलकपाणिः द्वे चर्मधारिणः "ढालाईत इति ख्यातस्य" फलति विशीर्यते
फलकश्चर्म पाणौ यस्य । पताकी वैजयन्त्याकः द्वे पताकां बिभ्रतः "निशाण-
करी, जरीपटकेकरी इति ख्वातस्य" । वैजयन्त्या चरति वैजयन्तिकः । अनु-
प्लवः सहायः अनुचरः अभिचरः चत्वारि अनुचरस्य ॥ ७१ ॥</c>

<v>पुरोगाग्रेसरप्रष्ठाग्रतःसरपुरःसराः ।
पुरोगमः पुरोगामी मन्दगामी तु मन्थरः ॥ ७२ ॥</v>
<c>पुरोगः अग्रेसरः "अग्रसरोऽपि" प्रष्ठः अग्रतःसरः पुरःसरः पुरोगमः पुरोगामी" सप्त
पुरोगामिनः । प्रतिष्ठते प्रष्ठः । मन्दगामी मन्थरः द्वे "शनैर्गामिनः" ॥ ७२ ॥</c>सटीकामरकोशस्य [क्षत्रियवर्गः 
<v>जङ्घालोऽतिजवस्तुल्यौ जङ्घाकरिकजाङ्धिकौ ।
तरस्वी त्वरितो वेगी प्रजवी जवनो जवः ॥ ७३ ॥</v>
<c>जङ्घालः जङ्घिलः । "प्रज्ञालप्रज्ञिलौ तुल्यौ जङ्घालजङ्घिलादयः" इति वाचस्पतिः ।
अतिजवः "अविबल इत्यपि" द्वयमतिवेगवतः । जङ्घाकरिकः जाङ्घिकः "जङ्घा-
साध्यत्वादुपचाराद्गतिर्जङ्घा" । यो जङ्घाबलेन जीवति तत्र द्वयम् । तरस्वी
त्वरितः वेगी प्रजवी जवनः जवः षट्कं त्वरितमात्नस्य । ७३ ॥</c>

<v>जय्यो यः शक्यते जेतुं जेयो जेतव्यमात्रके ।
जैत्रस्तु जेता यो गच्छत्यलं विद्विषतः प्रति ॥ ७४ ॥</v>
<c>यो जेतुं शक्यते स जय्यः । यथा रामेण रावणो जय्यः । रावणं जेतुं रामः शक्रो-
त्येवेत्यर्थः  एकम् । जेय इत्येकं । जेतव्यमात्रे । यथा जेयं मनः न तु जय्यम् ।
जैत्रःजेता द्वे जेतुः ॥ ७४ ॥</c>

<v>सोऽयमित्र्योऽभ्यमित्रीयोऽप्यभ्यमित्रीण इत्यपि ।
ऊर्जस्वलः स्यादूर्जस्वी य ऊर्जातिशयान्वितः ॥ ७५ ॥</v>
<c>यो विद्विषतः शत्रून प्रति अलं सामर्थ्येन योद्धुं
संमुखं गच्छति सः अभ्यमित्र्यः अमित्त्रीयः अभ्यमित्रीण इति च स्यात्
त्रीणि । य ऊर्जस्य पराक्रमस्यातिशयेन युक्तः स ऊर्जस्वलः ऊर्जस्वी इति
च स्यात् द्वे । "ऊर्जशब्दोऽदन्तः सान्तश्च । "ऊरर्जोऽतिशयान्वित इत्यपि पाठः" ॥ ७५ ॥</c>

<v>स्यादुरस्वानुरसिलो रथिनो रथिको रथी ।
कामङ्गाम्यनुकामीनो ह्यत्यन्तीनस्तथा भृशम् ॥ ७६ ॥</v>
<c>उरस्वान् उरसिलः द्वे "विशालवक्षसः" । उरस्वन्तौ । रथिनः "रथिर
इत्यपि" रथिकः रथी त्त्रीणि रथस्वामिनः । रथोऽस्यास्तीति रथिनोऽदन्तः ।
यः कामङ्गामी यथेच्छं गच्छति तच्छीलः सोऽनुकामीनः स्यात् । "कामगा-
मीत्यपि" एकम् । तथेति गामिसमुच्चये । यो भृशंगामी अत्यर्थं गमनशीलः
सोऽत्यन्तीनः एकम् ॥ ७६ ॥</c>

<v>शूरो वीरश्च विक्रान्तो जेता जिष्णुश्च जित्वरः ।
सांयुगीनो रणे साधुः शस्त्राजीवादयस्त्रिषु ॥ ७७ ॥</v>
<c>शूरः वीरः विक्रान्तः त्रीणि शूरस्य । जेता
जिष्णुः जित्वरः त्रीणि जयनशीलस्य । रणे संयुगे साधुः सांयुगीनः एकं
"युद्धकुशलस्य" । शस्त्राजीवे काण्डपृष्ठेति यत्प्रागुक्तं तदादयः "सांयुगी-
नान्ताः" त्रिषु । वाच्यलिङ्गत्वात् ॥ ७७ ॥</c>

ध्वजिनी वाहिनी सेना पृतनाऽनीकिनी चमूः ।
वरूथिनी बलं सैन्यं चक्रं चानीकमस्त्रियाम् ॥ ७८ ॥
ध्वजिनी वाहिनी सेना पृतना
अनीकिनी चमूः वरूथिनी बलं सैन्यं चक्रं अणीकं एकादश सेनायाः । "पुंसि
अनीकः" ॥ ७८ ॥
द्वितीयं काण्डम्. 
<v>व्यूहस्तु बलविन्यासो भेदा दण्डादयो युधि ।
प्रत्यासारो व्यूहपार्ष्णिः सैन्यरष्ठे प्रतिग्रहः ॥ ७९ ॥</v>
<c>बलस्य सैन्यस्य विन्यासो युद्धार्थे रचनाविशेषण
स्थापनं व्यूह इत्येकं "विहू इति ख्यातस्य" । व्यूहलक्षणम् । "मुखे रथा
हयाः पृष्ठे तत्पृष्ठे च पदातयः । पार्श्वयोश्च गजाः कार्या व्यूहोऽयं परिकी-
र्तितः" इति । युधि दण्डादयो भेदाः विशेषाः व्यूहस्येति शेषः । सैन्यस्य
दण्डवत्तिर्यगवस्थानं दण्डः । आदिना भोगमण्डलादयः । यदाह कामन्दकः ।
"तिर्यग्वृत्तिस्तु दण्डः स्याद्भोगोऽन्वावृत्तिरेव च । मण्डलः सर्वतोवृत्तिः
पृथग्वृत्तिरसंहतः" इति । "तत्र अन्योन्यानुगता वृत्तिर्भोगः सर्पशरीरवदवस्थानं
मण्डलः । गजादीनां विजातीयैरामिश्रितानां स्थानमसंहतः । एतेषां च
शकटमकरपताकासर्वतोभद्रदुर्जयादयो भेदाः प्रत्येकं सन्ति । प्रत्यासारः
व्यूहपार्ष्णिः द्वे व्यूहपश्चाद्भागस्य । प्रत्यासारयति भग्नान्प्रत्यासारः ।
"प्रत्यासर इत्यपि" । सैन्यपृष्ठः प्रतिग्रहः "परिग्रहः पतद्ग्रहः इत्यपि"
द्वे सेनायाः पश्चाद्भागस्य । प्रतिगृह्यतेऽवष्टभ्यते सैन्यमनेन प्रतिग्रहः ॥ ७९ ॥</c>

<v>एकेभैकरथा त्र्यश्वा पत्तिः पञ्चपदातिका ।
पत्त्यङ्गैस्त्रिगुणैः सर्वैः क्रमादाख्या यथोत्तरम् ॥ ८० ॥</v>
<c>एक इभो यस्यां सा एकेभा । एको रथो यस्यां सा । त्रयोऽश्वा यस्यां
सा । पञ्च पदातयो यत्र सा । एतद्विशेषणचतुष्टयविशिष्टा सेना पत्तिः
स्यात् । यदुक्तम् । "एको रथो गजश्चैको नराः पञ्च पदातयः । त्रयश्व
तुरगास्तज्ज्ञैः पत्तिरित्यभिधीयते" इति । एकम् । पत्त्यङ्गैः पत्तेरवयवैर्गजा-
दिभिस्त्रिगुणैर्यथोत्तरं क्रमात्सेनामुखादय आख्याः स्युः ॥ ८० ॥</c>सटीकामरकोशस्य [क्षत्रियवर्गः
<v>सेनामुखं गुल्मगणौ वाहिनी पृतना चमूः ।
अनीकिनी दशानीकिन्योक्षौहिण्यथ संपदि ॥ ८१ ॥</v>
<c>तद्यथा । तिसृभिः पत्तिभिः सेनामुखम् । त्रिभिः सेनामुखैर्गुल्मः । गुल्मत्रयेण गणः ।
त्त्रिभिर्गणैर्वाहिनी । तिसृभिः वाहिनीभिः पृतना । पृतनात्रयेण चमूः ।
एतश्त्रयेणाऽनीकिनी । तश्त्रयेण दशानीकिन्यः । तश्त्रयेण अक्षौहिणी । तथा
च । अक्षौहिण्यामित्यधिकैः सप्तत्या हृष्टभिः शतैः । संयुक्तानि सहस्राणि
गजानामेकविंशतिः २१८७० । एवमेव स्थानां तु सङ्ख्यानं कीर्तितं बुधैः
२१८७० । पञ्चषष्टिः सहस्राणि षट् शतानि दशैव तु । सङ्ख्यातास्तुरगास्तज्ज्ञै-
र्विना रथतुरङ्गमैः ६५६१० । नृणां शतसहस्राणि सहस्राणि तथा नव ।
शतानि त्रीणि चान्यानि पञ्चाशच्च पदातयः १०९३५० । इत्येकैकम् । भारते 
अक्षौहिणीप्रमाणम् । अक्षौहिण्याः प्रमाणं तु खाँङ्गाष्टैकद्विकैर्गजैः । स्थैरेतैर्ह-
यैस्त्रिघ्नैः पञ्चघ्नैस्त्र पदातिभिः । गजाः २१८७०, रथाः २१८७०, अश्वाः
६५६१०, नराः १०९३५० सर्वमेकीकृत्य २१८७०० अक्षौहिणी भवति ।
महाक्षौहिणीप्रमाणं तु । खद्वयं ०० निषि ९ वेदा ४ क्षि २ चन्द्रा १ क्ष्य
२ ग्नि ३ हिमांशुभिः १ । महाक्षौहिणिका प्रोक्ता सङ्ख्या गणितकोविदैः ।
सर्वमेकीकृत्य १३२१२४९०० । एतन्महाक्षौहिणीप्रमाणम् । संपत् ॥ ८१ ॥</c>

<v>संपत्तिः श्रीश्च लक्ष्मीश्च विपत्त्यां विपदापदौ ।
आयुधं तु प्रहरणं शस्त्रमस्त्रमथास्त्रियो । ८२ ॥</v>
<c>संपत्तिः श्रीः लक्ष्मीः चत्वारि संपदः । "संपदेत्यन्यत्र" । विपत्तिः विपत्
आपत् त्रीणि आपदः । "आपत्तिः आपदा इत्यन्यत्र" । आयुधं प्रहरणं
शस्त्रं अस्त्रं चत्वारि शस्त्रमात्रस्य ॥ ८२ ॥</c>

<v>धनुश्चापौ धन्वशरासनकोदण्डकार्मुकम् ।
इष्वासोऽप्यथ कर्णस्य कालपृष्ठं शरासनम् ॥ ८३ ॥</v>
<c>धनुः चापः धन्व शरासनं कोदण्ड
कार्मुकं इष्वासः सप्त धनुषः । तत्र धनुश्चापे क्लीवबे पुंसि च धन्व नान्तं धन्वनी ।
"धन्वमिति अदन्तमपि" । धनुरुदन्तोऽपि । "शरावापो धनुःस्त्री स्याद्" इति
त्रिकाण्डशेषात् । कर्णस्य धनुः कालपृष्ठं स्यात् "एकम् । कालो यम इव
पृष्ठमस्य" ॥ ८३ ॥</c>

<v>कपिध्वजस्य गाण्डीवगाण्डिवौ पुन्नपुंसकौ ।
कोटिरस्याटनी गोधे तले ज्याघातवारणे ॥ ८४ ॥</v>
<c>गाण्डीवः गाण्डिवः द्वे अर्जुनस्य धनुषि । "गाण्डिर्ग्रन्थि-
रस्यास्ति" । क्लीबे गाण्डीवं गाण्डिवं च । गाण्ड्यजगात्संज्ञायामिति मत्वर्थीयो
वाप्रत्ययः । गाण्व्येत्यत्र यणा तन्त्रेण ह्रस्वदीर्घयोर्निर्देशः" । कोटिः "कोटी"
अटनी "अटनिः" द्वे अस्य धनुषः प्रान्ते । गोधा तलं द्वे ज्या मौर्वी तस्या
आघातस्ताडनं तद्वारणे चर्मादिकृतबाहुबन्धविशेषे । "गोधे तले इति व्यक्ति-
द्वयाद्द्वित्वम्" ॥ ८४ ॥</c>द्वितीय काण्डम्.
<v>लस्तकस्तु धनुर्मध्यं मौर्वी ज्या शिञ्जिनी गुणः ।
स्यात्प्रत्यालीढमालीढमित्यादि स्थानपञ्चकम् ॥ ८५ ॥</v>
<c>धनुषो मध्यं लस्तक इत्येकम् । मौर्वी ज्या शिञ्जिनी
गुणः चस्वारि धनुर्गुणस्य "चिल्ला" इति ख्यातस्य । शिञ्जिनीशब्दस्ताल-
व्यादिः" मूर्वाख्यस्य तृणस्य विकारो मौर्वी । प्रत्यालीढं आलीढं इत्यादयः
पञ्च धनुर्धराणां स्थितिभेदा इत्यर्थः एकैकम् । आदिना समपदं वैशाखं मण्डलं
च । तत्र वामजङ्धाप्रसारपूर्वकदक्षिणजङ्घासङ्कोचे प्रत्यालीढम् । दक्षिणजङ्घा-
प्रसारपूर्वकवामजङ्घासङ्कोचे आलीढम् । पादयोः समत्वेन स्थितिः समपदम् ।
वितस्त्यन्तरेण स्थिते पादद्वये वैशाखम् । मण्डलाकारेण पादद्वयधारणं मण्डल-
कम् ॥ ८५ ॥</c>

<v>लक्षं लक्ष्यं शरव्यं च शराभ्यास उपासनम् ।
पृषत्कबाणविशिखा अजिह्मगखगाशुगाः ॥ ८६ ॥</v>
<c>लक्षं लक्ष्यं शरव्यं त्रीणि वेध्यस्य "निशाण इति ख्यातस्य" ।
शराभ्यासः उपासनं द्वे शरक्षेपाभ्यासस्य । "शरस्य शरमोक्षस्याभ्यासः शरा-
भ्यासः" । पृषत्कः बाणः विशिखः अजिह्यगः खगः आशुगः ॥ ८६ ॥

<v>कलम्बमार्गणशराः पत्री रोप इषुद्वयोः ।
प्रक्ष्वेडनास्तु नारायाः पक्षो वाजस्त्रिषूत्तरे ॥ ८७ ॥</v>
<c>कलम्बः मार्गणः शरः सरः । "चित्रपुङ्कः सरः शरः" इति त्रिकाण्डशेषात् ।
पत्री रोपः इषुः द्वादश बाणस्य । तत्रेषुः स्त्रीपुंसयोः । प्रक्ष्वेडनः "प्रक्ष्वेदन
इत्यपि" नाराचः द्वे लोहमयस्य बाणस्य । "नरानाचामति नाराचः । अन्ये
भ्योऽपीति डः । प्रज्ञाघण्" । पक्षः वाजः द्वे कङ्कादिपक्षस्य । उत्तरे निर-
स्तादिलिप्तकान्तास्त्रिषु ॥ ८७ ॥

<v>निरस्तः प्रहिते बाणे विषाक्ते दिग्धलिप्तकौ ।
तूणोपासङ्गतूणीरनिषङ्गा इषुधिर्द्वयोः ॥ ८८ ॥</v>
<c>प्रहिते क्षिप्ते बाणे निरस्त इत्येकम् । विषाक्तः
दिग्धः लिप्तकः त्रीणि विषाक्ते बाणे । तूणः उपासङ्गः तूणीरः निषङ्गः इषुधिः ॥ ८८ ॥सटीकामरकोशस्य [क्षत्रियवर्गः
<v>तूण्यां स्वङ्गे तु निस्त्रिंशचन्द्रहासासिरिष्टयः ।
कौक्षेयको मण्डलाग्रः करवालः कृपाणवत् ॥ ८९ ॥</v>
<c>तूणी षट्कभिषुधेः बाणठेवण्याचा भाता इति ख्यातस्य । इषयो
धीयन्ते यस्यां भस्रायां सा इषुधिः स्त्रीपुंसयोः । तूणी स्त्री । "तूणेषुधी उपासङ्गः"
इति रत्नकोकोशे । खङ्गः निस्त्रिंशः चन्द्रहासः असिः रिष्टिः ऋष्टिरित्यपि ।
"ऋष्टिः स्वङ्गस्तरवारी" इति त्रिकाण्डशेषः । कौक्षेयकः मण्डलाग्रः करवालः "कर-
पालः इत्यपि" कृपाणः नव स्वङ्गस्य । "तरवार इति ख्यातस्य" । खण्डयति
परं स्वङ्गः ॥ ८९ ॥</c>

<v>त्सरुः स्वङ्गदिमुष्टौ स्यान्मेस्वला तन्निबन्धनम् ।
फलकोऽस्त्री फलं चर्म संग्राहो मुष्टिरस्य यः ॥ ९० ॥<v>
<v>स्वङ्गस्य मुष्टौ त्सरित्येकं "थरूं, मूठ इति ख्यातस्य" ।
तकारादिकं पुंसि । आदिना "कटार खंजीर इत्यादिनामक" छरिकादि
ग्रहः । तस्य स्वङ्गस्य मुष्टेः चर्मवर्ध्रिकया निबन्धनं मेस्वला स्यात् "एकं डाली
इति ख्यातस्य" । यया प्रहरतो हस्तात् न निर्याति स्वङ्गः । फलकः फलं
चर्म त्रीणि ढाल इति ख्यातस्य चर्मणः । "क्लीबे फलकम्" । अस्य फल-
कस्य यो मुष्टिर्ग्रहणस्थानं स संग्राहः एकं "मूठ इति ख्यातस्य" ॥ ९० ॥<v>

<v>द्रुघणो मुद्गरघनौ स्यादीली करवालिका ।
भिन्दिपालः सृगस्तुल्यौ परिघः परिघातिनः ॥ ९१ ॥<v>
<v>द्रुघणः "द्रुधन इत्यपि" मुद्गरः घनः त्रयं मुद्गरस्य "मुद्गल इति ख्यातस्य" ।
द्रुघणे इति सप्तम्यन्तपाठोऽपि । ईली "इली ईलिः" करवालिका "कर-
पालिकेत्यपि" द्वे ह्रस्वस्वङ्गाकृतेरेकधारस्य शस्त्रस्य "खांडा इति ख्यातस्य ।
गुप्ती इति केचित्" । भिन्दिपालः सृगः द्वे अश्यप्रक्षेपसाधनस्य रज्जुमयस्य
यन्त्रविशेषस्य "गोफण इति ख्यातस्य । भिन्दिर्द्वादशतालं तु दश कुन्तोऽभि-
धीयत इति । तदवच्छिन्नः कालोऽपि भिन्दिः तं पालयतीति भिन्दिपालः" ।
परिघः परिघातिनः द्वे लोहबद्धहस्तप्रमाणलगुडस्य ॥ ९१ ॥<v>

<v>द्वयोः कुठारः स्वधितिः परशुश्च परश्वधः ।
स्याच्छस्त्री चासिपुत्री च छुरिका चासिधेनुका ॥ ९२ ॥<v>
<v>कुठारः स्वधितिः परशुः परश्वधः परश्वं दधाति । "परस्वध इत्यपि" चत्वारि कुठारस्य
"कुह्राड इति ख्यातस्य" । तत्र कुठारः स्त्रीपुंसयोः । तत्र स्त्रियां कुठारी ।
"कुठारकः पर्शुरथ च्छुरिका कोशशायिका" इति रभसः । स्वधितिः पुंसि ।
शस्त्री असिपुत्री छुरिका असिधेनुका चत्वारि छुरिकायाः "सुरी इति
ख्यातायाः ॥ ९२ ॥<v>द्वितीयं काण्डम्, 
<v>वा पुंसि शल्यं शङ्कुर्ना सर्वला तोमरोऽस्त्रियाम् ।
प्रासस्तु कुन्तः कोणस्तु स्त्रियः पाल्यश्रिकोटयः ॥ ९३ ॥</v>
<c>शल्यं शङ्कुः । द्वे वाणाग्रस्य आयुधविशेषस्य "फल इति 
ख्यातस्य । शलति शल्यम् । "शल गतौ" । यच्छाश्वतः । सङ्ख्याकीलकयोः शङ्कुः
शङ्कुः प्रहरणान्तर इति । ना पुमान् । सर्वला "शर्वला । शार्दूलशर्वलाशल-
दुरिति शभेदात् ।" तोमरः "द्वे गुरगूंज इति प्रसिदस्य मन्थदण्डाकारशस्त्रभेद-
स्य । तौर्गन्ता म्रियतेऽनेन तोमरः । शल्यादिचतुप्कमपि तोमरस्येत्येके । तत्र सर्वला
स्त्री ।" प्रासः कुन्तः "द्वे भाला इति ख्यातस्य ।" कोणः पालिः "पालिः" अश्रि
"अश्रीः" कोटिः "कोटी" चत्वारि स्वङ्गादिप्रान्तभागस्य "टोंक इति
ख्यातस्य । तत्र पाल्यादयः स्त्रियाम्" ॥ ९३ ॥</c>

<v>सर्वाभिसारः सर्वोघः सर्वसन्नहनार्थकः ।
लोहाभिसारोऽस्त्रभृतां राज्ञां नीराजनाविधिः ॥ ९४ ॥</v>
<c>सर्वाभिसारः सर्वोघः सर्व-
सन्नहनं त्रीणि चतुरङ्गसैन्यसन्नहनस्य "जमाव इति ख्यातस्य । सर्वसन्नहन-
मर्थो यस्य" । सर्वेषामभिसरणं सर्वाभिसारः । अस्त्रभृतां राज्ञां महानवम्यां
दशम्यां वा नीराजनासमये शस्त्रादिसमर्पणलक्षणः यो विधिः स लोहाभि-
सार इत्युच्यते एकम् । लोहं शस्त्रं अभिसार्यते प्रस्थाप्यतेऽत्र लोहाभिसारः ।
लोहाभिहारोऽपि । लोहस्य शस्त्रस्याभितो हरणम् । "लोहाभिहार इत्युक्तो
विधिर्नीराजनोत्तरः" इत्यमरमाला । नीराजनो विधिरिति पाठे निःशेषेण
राजनमोति बहुव्रीहिर्बोध्यः" ॥ ९४ ॥</c>

<v>यत्सेनयाभिगमनमरौ तदभिषेणनम् ।
यात्रा व्रज्याऽभिनिर्याणं प्रस्थानं गमनं गमः ॥ ९५ ॥</v>
<c>अरौ शत्रुसमीपे यत्सेनया सहाभिगमनं
तदभिषेणनं स्यात् एकम् । यात्रा व्रज्या अभिनिर्याणं प्रस्थानं गमनं गमः
षट्कं प्रयाणस्य ॥ ९५ ॥</c>

<v>स्यादासारः प्रसरणं प्रचक्रं चलितार्थकम् ।
अहितान्प्रत्यभीतस्य रणे यानमभिक्रमः ॥ ९६ ॥</v>
<c>आसारः प्रसरणं "प्रसरणीत्यपि पाठः । प्रसरणि-
रित्यपि" द्वे सैन्यस्य सर्वतो व्याप्तेः । प्रचक्रं चलितं द्वे प्रस्थितसैन्यस्य ।
"प्रचक्रं चलितं त्रिषु" इत्यमरमाला । रणे अहितान्प्रति भयरहितस्य शूरस्य
यद्गमनं सोऽभिक्रम इत्येकम् । "अतिक्रम इत्यपि" ॥ ९६ ॥</c>सटीकामरकोशस्य [क्षत्रियवर्गः
<v>वैतालिका बोधकराश्चाक्रिका घाटिकाऽर्थकाः ।
स्युर्माघास्तु मगधा बन्दिनः स्तुतिपाठकाः ॥ ९७ ॥</v>
<c>वैतालिकः बोधकराः द्वे ये नृपान्स्तुतिपाठेन प्रातर्बोधयन्ति तेषु । "विविधेन तालेन
शब्देन चरन्ति ते वैतालिकाः ।" चाक्रिकाः घाण्टिकाः द्वे बन्दिविशेषेषु ।
घण्टाघातेन ये शंसंति ते घाण्टिकाः । यदाहुः । प्रबोधसमये । घण्टाशिल्पास्तु
घाण्टिका इति । चक्रिका घटकार्थका इति क्वचित्पाठः । तत्र चक्रयस्त्रि
वाद्यत्वेन यस्य । ठन् । घटीं कारान्ति "के शब्दे" द्वे घटिकावादकस्य ।
मागधाः मगधाः "मधुका इति मुकुटः । मधु मधुरं कायन्ति इति विग्रहः ।"
द्वे राजाग्रतो वंशक्रमस्य स्तावकानाम् । यदाहुः । "मागधाः सूतवंशजाः" इति ।
बन्दिनः स्तुतिपाठकाः द्वे राचादिस्तुतिपाठकेषु "भाट इति ख्यातेषु" वन्दन्ते
स्तुवते तच्छीला वन्दिनः । यदुक्तम् । "वंदिनस्त्वमलप्रज्ञाः प्रस्तावदृशो-
क्तयः इति" । चत्वार एकार्था इत्येके ॥ ९७ ॥</c>

<v>संशप्तकास्तु समयात्संग्रामादनिवर्तिनः ।
रेणुर्द्वयोः स्त्रियां धूलिः पांसुर्ना न द्वयो रजः ॥ ९८ ॥</v>
<c>समयाच्छपथाद्ये संग्रामाद-
निवर्तिनोऽपराङ्मुखास्ते संशप्तकाः स्युरेकम् । रेणुः धूलिः "धूली" पांसुः
"पांशुः" रजः चत्वारि धूल्याः धूळ इति ख्यातायाः । रेणुः स्त्रीपुं-
सयोः ।" पांसुः पुंसि । रजः क्लीबे ॥ ९८ ॥</c>

<v>चूर्णे क्षोदः समुत्पिञ्जपिञ्जलौ भृशमाकुले ।
पताका वैजयन्ती स्यात्केतनं ध्वजमस्त्रियाम् ॥ ९९ ॥</v>
<c>चूर्णं क्षोदः द्वे पिष्टस्य रजसः ।
षडपि रजस इत्येके । चूर्ण पुंलिङ्गोऽपि । "चूर्णो धूलौ क्षारभेदे चूर्णानि
वासयुक्तिषु" इति मेदिनी । "चूर्णानि वासयोगाः स्युश्चुर्णो धूलिः सशर्करः"
इति शाश्वतश्च । समुस्पिञ्जः पिञ्जलः द्वे अत्यन्तमाकुले सैन्यादौ । पताका 
वैजयन्ती केतनं ध्वजं चत्वारि पताकायाः । केतनादि द्वयं पताकादण्डस्ये
स्येके । "पुंसि ध्वजः" ॥ ९९ ॥</c>द्वितीयं काण्डम्.
<v>सा वीराशंसनं युद्धभूमिर्याऽतिभयप्रदा ।
अहंपूर्वमहंपूर्वमित्यहंपूर्विका स्त्रियाम् ॥ १०० ॥</v>
<c>या युद्धभूमिः खण्डितैर्गजादिभिरतिभयदा
सा वीराशंसनं स्यात् "एकम् । वीरा आशंस्यंतेत्र वीराशंसनम् । "आङः
शसि इच्छायाम्" । अहं पूर्वयहं पूर्वं अहमग्रे भवामीत्याग्रहपुरःसरं पूर्वं
युद्धं अहंपूर्विका स्वात् । सुप् सुपेति एकम् । स्त्रियाम् ॥ १०० ॥
समासे स्वार्थे कन् । स्त्रियां टाप् ।</c>

<v>आहोपुरुषिका दर्पाद्या स्यात्संभावनात्मनि ।
अहमहमिका तु सा स्यात्परस्परं यो भवत्यहंकारः ॥ १०१ ॥</v>
<c>दर्पादात्मविषये या संभावना सामर्थ्याविष्करणं
सा आहो पुरुषिकेत्युच्यते । अहंपुरुष इत्यहंकारवानहोपुरुषस्तद्भाव आहो-
पुरुषिका एकम् । यः परस्परमहं शक्तोऽहं शक्त इत्यहंकारः सा अहमहमिका
स्यात् । अहमहंशब्दोऽस्त्यत्र । वीप्सायां द्विवचनम् । एकं षडक्षरम् ॥ १०१ ॥</c>

<v>द्रविणं तरः सहोबलशौर्याणि स्थाम शुष्मं च ।
शक्तिः पराक्रमः प्राणो विक्रमस्त्वतिशक्तिता ॥ १०२ ॥</v>
<c>द्रविणं तरः सहः बलं शौर्यं स्थाम शुष्मं शक्तिः पराक्रमः प्राणः दश परा-
क्रमस्य । तरसी । सहसी । स्थामनी । शुष्ममदन्तम् । सह इत्यदन्तोऽपि ।
"सहोऽस्त्रियां बले न स्त्री" इति रमसः । "सहो बले न स्त्रियां स्यात्" इति मे-
दिनी च । विक्रमः अतिशक्तिता द्वे अतितराक्रमस्य ॥ १०२ ॥</c>

<v>व्रीरपानं तु यत्पानं वृत्ते भाविनि वा रणे ।
युद्धमायोधनं जन्यं प्रधनं प्रविदारणम् ॥ १०३ ॥</v>
<c>रणे वृत्ते सति तच्छ्मशान्त्यर्थं अथवा भाविनि भविष्यति रणे तदुत्साहवृद्ध्यर्थं यद्वीराणां
मद्यपानं तद्वीरपानं स्यात् । वीरपाणमित्यपि । "वा भावकरणयोः" इति णत्वम् ।
युद्धं आयोधनं जन्यं प्रधनं प्रविदारणम् ॥ १०३ ॥</c>

<v>मृधमास्कन्दनं संख्यं समीकं सांपरायिकम् ।
अस्त्रियां समरानीकरणाः कलहविग्रहौ ॥ १०४ ॥</v>
<c>मृधं आस्कन्दनं संख्यं समीकं सांपरायिकं "संपरायिकं" क्वन् । समरः अनीकः रणः कलहः
विग्रहः ॥ १०४ ॥</c>सटीकामरकोशस्य [क्षत्रियवर्गगः 
<v>संप्रहाराभिसंपातकलिसंस्फोटसंयुगाः ।
अभ्यामर्दसमाघातसंग्रामाभ्यागमाहवाः ॥ १०५ ॥</v>
<c>संप्रहारः अभिसंपातः कलिःसंस्फोटः "संस्फेटः" संयुगः
अभ्यामर्दः "अभिमर्द इत्यपि" । "अभिमर्दस्तु पुंसि स्यादवमर्दे संपराये
च" इति मेदिनी । समाघातः संग्रामः अभ्यागमः आहवः ॥ १०५ ॥</c>

<v>समुदायः स्त्रियः संयत्समित्याजिसमियुधः ।
नियुद्धं बाहुयुद्धेऽथ तुमुलं रणसंकुले ॥ १०६ ॥</v>
<c>समुदायः संयत् समितिः आजिः समित् युत् एकत्रिंशद्युद्धस्य । संख्यं व्द्यनुस्वारम् ।
समरादित्रयं अस्त्रियाम् । संयतौ समितौ । युधौ । नियुद्धं बाहयुद्धं द्वे
बाहुयुद्धस्य । तुमुलं इत्येकं रणस्य संकुले परस्परसंबाधे वर्तते ॥ १०६ ॥</c>

<v>क्ष्वेडा तु सिंहनादः स्यात्करिणां घटना घटा ।
क्रन्दनं योधसंरावो बृंहितं करिगर्जितम् ॥ १०७ ॥</v>
<c>श्वेडा सिंहनादः द्वे वीराणां सिंहनादतुल्यनादविशेषस्य । क्ष्वेडा टाबन्ता ।
करिणां घटना युद्धे संघट्टनं घटा स्यात् । योधानां संरावः आक्रोशपू-
र्वकः शब्द: क्रन्दनं स्यात् अन्योन्यस्पर्धया योधानामाह्वानस्य एकम् ।
करिणां गर्जितं बृंहितं स्यात् एकम् ॥ १०७ ॥</c>

<v>विस्फारो धनुषः स्वानः पटहाडम्बरौ समौ ।
प्रसभं तु बलात्कारो हटोऽथ स्खलितं छलम् ॥ १०८ ॥</v>
<c>धनुषः शब्दो विस्फारः
एकम् । पटहः आडम्बरः द्वे संग्रामध्वनेः । प्रसभं बलात्कारः हठः त्रीणि
बलात्कारस्य । "प्रगता सभा विचारोऽस्मात्प्रसभम् । बलात्करणं बला-
त्कारः" स्खलितं छलं द्वे युद्धमर्यादायाश्चलनस्य ॥ १०८ ॥</c>

<v>अजन्यं क्लीबमुत्पात उपसर्गः समं त्रयम् ।
मूर्छा तु कश्मलं मोहोऽप्यवमर्दस्तु पीडनम् ॥ १०९ ॥</v>
<c>अजन्यं उत्पातः उपसर्गः त्रयमुत्पातस्य "शुभाशुभसूचकस्य । न जने साधु अज-
न्यम्" । मूर्च्छा कश्मलं मोहः त्रीणि मूर्छायाः । अवमर्दः पीडनं द्वे सस्या-
दिसंपन्नस्य देशस्य यत्परचक्रेण पीडनं तत्र ॥ १०९ ॥</c>

<v>अभ्यवस्कन्दनं त्वाभ्यासादनं विजयो जयः ।
वैरशुद्धिः प्रतीकारो वैरनिर्यातनं च सा ॥ ११० ॥</v>
<c>अभ्यवस्कन्दनं अभ्या-
सादनं द्वे छलादाक्रमणस्य धाड इति ख्यातस्य । छापा इत्यपि । विजयः
जयः द्वे शत्रुपराङ्मुखीकरणेन लब्धस्योत्कर्षस्य । वैरशुद्धिः प्रतीकारः वैरनि-
र्यातनं त्रीणि वैरमतीकारस्य ॥ ११० ॥</c>द्वितीयं काण्डम्.
<v>प्रद्रावोद्रावसंदावसंदावा विद्रवो द्रवः ।
अपक्रमोऽपयानं च रणे भङ्गः पराजयः ॥ १११ ॥</v>
<c>प्रद्रावः उद्रावः संद्रावः संदावः विद्रयः 
द्रवः अपक्रमः अपयानं अष्टौ पलायनस्य । यः रणे भङ्गः स पराजय इत्येकम् ॥ १११ ॥</c>

<v>पराजितपराभूतौ त्रिषु नष्टतिरोहितौ ।
प्रमापणं निबर्हणं निकारणं विशारणम् ॥ ११२ ॥</v>
<c>पराजितः पराभूतः द्वे निर्जितस्य । नष्टः तिरोहितः द्वे निली-
नस्य । त्रिष्विति काकाक्षिवदुभयत्र युज्यते । प्रमापणादिवधान्तानि त्रिंशन्ना-
मानि वधस्य । "तानि । प्रमापणं प्रमापनं वा । निबर्हणं निबर्हणं वा ।
निकारणं विशारणं निशारणं वा ॥ ११२ ॥</c>

<v>प्रवासनं परासनं निषूदनं निहिंसनम् ।
निर्वासनं संज्ञपनं निर्गन्थनमपासनम् ॥ ११३ ॥</v>
<c>प्रवासनं परासनं निषूदनं
निसूदनमिति वा । निहिंसनं निर्वासनं संज्ञपनं "मारणतोषणनिशामनेषु ज्ञा"
"ज्ञप मिञ्च" इति वा । निर्गन्थनं निर्गन्धनं वा । अपासनम् ॥ ११३ ॥</c>

<v>निस्तर्हणं निहननं क्षणनं परिवर्जनम् ।
निर्वापणं विशसनं मारणं प्रतिघातनम् ॥ ११४ ॥</v>
<c>निस्तर्हणं निहननं क्षणनं परिवर्जनं निर्वापणं विशसनं मारणं प्रतिघातनम्" ॥ ११४ ॥</c>

<v>उद्वासनप्रमथनक्रथनोज्जासनानि च ।
आलम्भपिञ्जविशरघातोन्माथवधा अपि ॥ ११५ ॥</v>
<c>उद्वासनं प्रमथनं क्रथनं उज्जासनम् । प्रमापणमित्यारभ्योज्जासनपर्यन्तं भाव-
ल्युडन्ताः । आलम्भः पिञ्जः विशरः घातः उन्माथः "उन्मथो वा" वधः
इति ॥ ११५ ॥</c>

<v>स्यात्पञ्चता कालधर्मो दिष्टान्तः प्रलयोऽत्ययः ।
अन्तो नाशो द्वयोर्मृत्युर्मरणं निधनोऽस्त्रियाम् ॥ ११६ ॥</v>
<c>पञ्चता "पञ्चत्वं" कालधर्मः दिष्टान्तः प्रलयः अत्ययः
अन्तः नाशः मृत्युः मरणं निधनः दश मरणस्य । तत्र मृत्युर्द्वयोः । निधनम-
स्त्रियाम् ॥ ११६ ॥</c>

सटीकामरकोशस्य [वैश्यवर्गः
<v>परासुप्राप्तपञ्चत्वपरेतप्रेतसंस्थिताः ।
मृतप्रमीतौ त्रिष्वेते चिता चित्या चितिः स्त्रियाम् ॥ ११७ ॥</v>
<c>परासुः प्राप्तपञ्चत्वः परेतः प्रेतः संस्थितः मृतः प्रमीतः 
सप्त मृतस्य । एते वाच्यलिङ्गाः । चिता चित्या चितिः "त्रयं प्रेतदाहाधार-
चुल्लेः सरण इति ख्यातस्य" ॥ ११७ ॥</c>

<v>कबन्धोऽस्त्री क्रियायुक्तमपमूर्धकलेवरम् ।
श्मशानं स्यापितृवनं कुणपः शवमस्त्रियाम् ॥ ११८ ॥</v>
<c>अपमूधें मस्तकहीनं नर्तकक्रिया-
युक्तं यत्कलेवरं "धड इति ख्यातं" स कबन्धः स्यात् । कबन्धं सलिले तुण्डे
कबन्धो राहुरक्षसोरित्युक्तम् । एकम् । युद्धे सहस्रपूरणः कबन्धो नृत्यते । उप-
चारान्नर्तनरहितेऽपि प्रयोगः । श्मशानं पितृवनं द्वे प्रेतभूमेः " मसणवटी इति
ख्यातायाः" । शवः शेतेऽस्मिन् श्मशानं "द्वितालव्यम्" । कुणपः शवं
द्वे निर्जीवशरीरस्य । "पुंसि तु शवः" ॥ ११८ ॥</c>

<v>प्रग्रहोपग्रहौ बन्द्याः कारा स्याब्दन्धनालये ।
पुंसि भूम्न्यसवः प्राणाश्चैवं जीवोऽसुधारणम् ॥ ११९ ॥</v>
<c>प्रग्रहः उपग्रहः बन्दी
"बन्दिरित्यपि" त्रीणि "चोरादेराकर्षणस्य बंदी अटकाव इति कैद इत्यपि
ख्यातस्य" । बन्धनगेहे कारेत्येकं स्त्रियाम् । असवः प्राणाः द्वे प्राणानां ।
भूम्नि बहुत्वे । एवंशब्दात्प्राणा अपि नित्यं पुंसि भूम्नि च । प्राणो नाम
वायुरित्वेके तत्तु वायुमात्रविवक्षया । जीवः असुधारणं द्वे प्राणधारणस्य ॥ ११९ ॥</c>

<v>आयुर्जीवितकालो ना जीवातुर्जीवनौषधम् ।</v>
॥इति क्षत्रियवर्गः ॥ ८ ॥
<c>जीवितावच्छिन्नः काल आयुः स्यात् एकम् । उसन्तं क्लीबे ।
जीवितस्यौषधं रक्षणोपायो जीवातुः स्यात् । ना पुमान् एकम् । इति क्षत्रि-
यवर्गः ॥ ८ ॥



द्वितीयं काण्डम्. 
<v>ऊरव्या ऊरुजा अर्या वैश्या भूमिस्पृशो विशः ।
आजीवो जीविका वार्ता वृत्तिवर्तनजीवने ॥ १ ॥</v>
<c>ऊरव्यः ब्रह्मण ऊरोर्जातः । शरीरावयवाद्यत् "ओर्गुणः" अवा-
देशः । ऊरुजः अर्यः वैश्यः भूमिस्पृक् विट् । षट् वैश्यस्य । आजीवः
जीविका वार्ता वृत्तिः वर्तनं जीवनं षट् जीविकामात्रस्य ॥ १ ॥</c>

<v>स्त्रियां कृषिः पाशुपाल्यं वाणिज्यं चेति वृत्तयः ।
सेवा श्ववृत्तिरनृतं कृषिरुञ्छशिलं त्वृतम् ॥ २ ॥</v>
<c>कृषिः कर्षणम् । पशुपालस्य कर्म पशुपाल्यं गोरक्षणादि । वणिजां कर्म वाणिज्यं क्रय-
विक्रयादि । "वणिज्यम् । वणिजेत्यपि" । एवं त्रयो वृचयो वैश्यानां
जीवितका भेदा इत्यर्थः । "कृषिगोरक्षवाणिज्यं वैश्यकर्म स्वभावजम्" इति महा-
भारते भगवद्गीतायाम् । अथ "मृतामृताभ्यां जीवेत मृतेन प्रमृतेन वा । सत्या-
नृताभ्यामपि वा न श्ववृत्या कथंचन" इत्यादिस्मृत्युक्तान्वृत्तिभेदान्व्युत्पादयति ।
सेवा परचित्तानुवर्तनं सा श्ववृत्तिः । शुनो वृत्तिरिव शुन इव वृत्तिर्वा ।
"शुनो वृत्तिः स्मृता सेवा गार्हितं तद्द्विजन्मनाम् । हिंसादोषप्रधानत्वादनृतं कृषि-
रुच्यते" इत्युक्तम् । "श्ववृत्तिर्नीचसेवनम्" इति श्रीभागवते । एकम् । कृषिः कर्षणं
तदनृतं स्यात् । "अनृतं कर्षणं स्मृतम्" इति स्मृतेः । प्रनृतमिति क्वचित्पाठः ।
"प्रनृतं कर्षणं स्मृतम्" इति मनूक्तेः । एकम् । उञ्छश्च शिलं च उञ्छशिलं समा-
हारद्वन्द्वः । आपणादौ पतितकणानामेकशो ग्रहणमुञ्छः । क्षेत्रादौ स्वामित्य-
क्तकणिशानां ग्रहणं शिलम् । एतद्द्वयं ऋतमित्युच्यते । "उञ्छः कणशः आदानं
कणिशाद्यर्जनं शिलम्" इति यादवः । "पुमानुञ्छः शिलं त्वृतम्" इति बोपालितः ।
एकम् ॥ २ ॥</c>

<v>द्वे याचितायाचितयोर्यथासंख्यं मृतामृते ।
सत्यानृतं वणिग्भावः स्यादृणं पर्युदञ्चनम् ॥ ३ ॥</v>
<c>याचिते प्रत्यहं तण्डुलादियाञ्जायां मृतमित्येकम् । "मृतं तु नित्य-
याञ्जा स्यात्" इत्युक्तेः । अयाचिते अजगरवर्तनवद्याञ्जां विनैव लब्धे अमृतमि-
त्येकम् । वणिग्भावो वाणिज्यं क्रयविक्रयादि तत्सत्यानृतं स्यात् एकम् ।
किंचित्सत्यं किंचिदसत्यं सत्यानृतम् । ऋणं पर्युदश्चनम् ॥ ३ ॥</c>

<v>उद्धारोऽर्थप्रयोगस्तु कुसीदं वृद्धिजीविका ।
याच्ञयाप्तं याचितकं निमयादापमित्यकम् ॥ ४ ॥</v>
<c>उद्धारः त्रयमृणस्य । "उद्धारश्चोद्धतावृणे" इति विश्वः । अर्थप्रयोगः कुसीदं "कुशीदं
कुषीदं चेत्यपि" । वृद्धिजीविका त्रीणि ऋणसंबन्धिकालान्तरद्रव्येण लोके
"व्याज इति ख्यातेन" जीविकायाम् । याञ्जया यदाप्तं तद्याचितकं "एकं
जायां आणलेला जायजाणा जिन्नस इति ख्यातस्य" । निमयात्परिवर्तादाप्तं
आपमित्यकम् । अपमित्य आप्तं "अपमित्ययाचिताभ्यां कक्कनौ" । "परिवर्तो 
विनिमयः" इति मेदिनी । "निमयः परिवर्तः स्यात्" इति मनुः ॥ ४ ॥सटीकामरकोशस्य [वैश्यवर्गः
<v>उत्तमर्णाधमर्णौ द्वौ प्रयोक्तृग्राहको क्रमात् ।
कुसीदिको वार्धुषिको वृद्ध्याजीवश्च वार्धुषिः ॥ ५ ॥</v>
<c>प्रयोक्ता ऋणस्य दाता उत्तमर्ण इत्येकं सावकार इति प्रसिद्धस्य । "उत्तमं ऋण-
मस्य" । ऋणस्य ग्राहकोऽधमर्ण इत्येकं कर्जदार इति प्रसिद्धस्य । कुसी-
दिकः वार्धुषिकः वृद्ध्याजीव वार्धुषिः चत्वारि ऋणं दत्वा तद्वृद्ध्याजीविनः
पुरुषस्य । "कुसीदार्थं प्रयच्छति कुसीदिकः । वृद्धिं गर्ह्यां प्रयच्छति वार्धु
षिकः" ॥ ५ ॥</c>

<v>क्षेत्राजीवः कर्षकश्च कृषिकश्च कृषीवलः ।
क्षेत्रं व्रैहेयशालेयं व्रीहिशाल्युद्भवोचितम् ॥ ६ ॥</v>
<c>क्षेत्राजीवः कर्षकः "कार्षको वा" कृषिकः कृषीवलः चत्वारि
कृषीवलस्य शेतकरीति लौकिकभाषायाम् । कृषिरस्यास्तीति कृषीवलः ।
बले इति दीर्घः । व्रीह्युद्भवोचितं व्रीहीणामुद्भवे योग्यं क्षेत्रं व्रैहेयं एकम् ।
शाल्युद्भवोचितं क्षेत्रं शालेयं एकम् ॥ ६ ॥</c>

<v>यव्यं यवक्यं षष्टिक्यं यवादिभवनं हि यत् ।
तिल्यं तैलीनवन्माषोमाणुभङ्गा द्विरूपता ॥ ७ ॥</v>
<c>यवादीनां भवनं उद्भवोचितं यत्क्षेत्रं
तत् यव्यादि । यथा यवानां भवनं क्षेत्रं यव्यम् । यवका अल्पयवास्तेषां
भवनं क्षेत्रं यवक्यम् । "यवकः शूकधान्यो यवः" । षष्टिकाः षष्टिरात्रेण पच्यंते
तेषां भवनं क्षेत्रं षष्टिक्यं एकैकम् । तिल्यं तैलीनवन्माषादेः क्षेत्रविषये द्विरू-
पता स्यात् । यथा तिल्यं तैलीनं द्वे तिलानां भवने क्षेत्रे । एवं माष्यं माषीणं
द्वे माषाणां भवने क्षेत्र । उमा अतस्यस्तासां क्षेत्रं उम्यं औमीनं द्वे । अणुर्धा-
न्यभेदस्तत्क्षेत्रे अणव्यं आणवीनं द्वे । भङ्गा मातुलानी तत्क्षेत्रं भङ्ग्यं भाङ्गीनं
द्वे ॥ ७ ॥</c>द्वितीयं काण्डम्. 
<v>मौद्गीनकौदवीणादिशेषधान्योद्भवक्षमम् ।
("शाकक्षेत्रादिके शाकशाकटं शाकशाकिनम्") (१) 
बीजाकृतं तूप्तकृष्टे सीत्यं कृष्टं च हल्यवत् ॥ ८ ॥</v>
<c>शेषाणां व्रीह्यादिभ्य उक्तेभ्योऽन्येषां मुद्गादीनां धान्यानामुद्भवोचितं
क्षेत्रं मौद्गीनादि स्यात् । शेषधान्योद्भवोचितमिति वा पाठः । यथा मुद्गानां
भवनं क्षेत्रं मौद्गीनम् । एवं कौद्रवीणम् । आदिना चाणकीनम् । गोधू-
मीनम् । कालाग्नीनम् । कौलत्थीनम् । प्रैयंगवीनमित्यादि । "धान्यानां भवने
क्षेत्रे खञ्" ईनादेशः । एकैकम् । शाकशाकटं शाकशाकिनं द्वयं शाकक्षेत्रा-
दिके क्लीबम् । भवने क्षेत्रे शाकटशाकिनाविति वार्तिकेन सिद्धमेतत् । आदौ 
उप्तं पश्चात्कृष्टं क्षेत्रमुप्तकृष्टं तत्र बीजाकृतमित्येकम् । बीजेन सह कृतं
कृष्टं बीजाकृतम् । "कृञो द्वितीया" इति डाञ् । सीत्यं कृष्टं हल्यं त्रीणि
कृष्टमात्रस्य । सीतया हललेखया संमितं सीत्यम् । "शीत्यमित्यपि" ।
हलेन कृष्टं हल्यम् ॥ ८ ॥</c>

<v>त्रिगुणाकृतं तृतीयाकृतं त्रिहल्यं त्रिसीत्यमपि तस्मिन् ।
द्विगुणाकृते तु सर्वं पूर्वं शम्बाकृतमपीह ॥ ९ ॥</v>
त्रिगुणाकृतं तृतीयाकृतं त्रिहल्यं त्रिसीत्यं चत्वारि
वारत्रयकृष्टस्य । त्रिगुणं "त्रिवारं" कृतं कृष्ठं क्षेत्रं त्रिगुणाकृतम् । "संख्या-
याश्च" इति डाच् । तस्मिन् त्रिगुणाकृते इत्यर्थः । द्विगुणाकृतेऽपि सर्वं पूर्वं
योज्यम् । यथा । द्विगुणाकृतं द्वितीयाकृतं द्विहल्यं द्विसीत्यं चत्वारि वारद्वय-
कृष्टस्य । इह द्विःकृष्टे शम्बाकृतमित्यपि नाम । "शम्बशब्दो द्वितीयकर्षणे
वर्तते इति रामाश्रमः । सिद्धान्तकौमुद्यां तु शम्बशब्दः प्रतिलोमे । अनुलोमं
कृष्टं क्षेत्रं प्रतिलोमं कर्षतीत्यर्थः । सम्बाकृतमिति दन्त्यादिरपि" । एवं पञ्च ॥ ९ ॥</c>

<v>द्रोणाढकादिवापादौ द्रौणिकाढकिकादयः ।
खारीवापस्तु खारीक उत्तमर्णादयस्त्रिषु ॥ १० ॥</v>
उप्यतेऽस्मिन्निति वापः क्षेत्रम् । द्रोणादिपरिमितधान्यस्य वापादौ
द्रौणिकादयः स्युः । यथा द्रोणस्य वापः क्षेत्रं द्रौणिकः । आढकस्य वापः
आढकिकः । आदिशब्दात्प्रस्थस्य वापः । प्रास्थिकः । "कौडविकः"
इत्यपि । वापादावित्यादिशब्दात्पचादिग्रहः । द्रोणस्य पचो द्रौणिकः कटाहः ।
खारीवापः खारीपरिमितं यत्रोप्यते स खारीकः एकम् । उत्तमर्णादयः खारी-
कान्ताः त्रिलिङ्ग्याम् । वाच्यलिङ्गत्वात् ॥ १० ॥</c>

<v>पुन्नपुंसकयोर्वप्रः केदारः क्षेत्रमस्य तु ।
कैदारकं स्यात्कैदार्यं क्षेत्रं कैदारिकं गणे ॥ ११ ॥</v>
"वप्रः केदारः क्षेत्रं त्रीणि
क्षेत्रस्य "शेत इति ख्यातस्य" । "वप्रः प्राकाररोधसोः । क्षेत्रे ताते चये
रेणौ" इति हैमः । अस्य क्षेत्रस्य गणे समूहे कैदारकं कैदार्यं "केदारं"
क्षेत्रं कैदारिकं इति चत्वारि ॥ ११ ॥</c>सटीकामरकोशस्य [वैश्यवर्गः
<v>लोष्टानि लेष्टवः पुंसि कोटिशो लोष्टभेदनः ।
प्राजनं तोदनं तोत्रं खनित्रमवदारणे ॥ १२ ॥</v>
<c>लोष्टं लेष्टुः द्वे मृत्तिकाखण्डस्य । "ढेंकुल,
डिफळ इति ख्यातस्य" । "लोष्टं पुंस्यपि लेष्टुः षण्ढेऽपि लोष्टः स्यात्" इति बोपा-
लितः । कोटिशः कोटीशः इत्यपि" लोष्टभेदनः द्वे लोष्टभञ्जनमुद्गरस्य "कुळव
डिफळा इति ख्यातस्य" । प्राजनं तोदनं तोत्रं त्रीणि वृषादेस्ताडनोपयोगिन-
स्तोत्रस्य "आसूड, चाबूक इति ख्यातस्य" । तुद्यतेऽनेन तोत्रम् । यल्ल-
क्ष्यम् । तोत्रवेत्रैकपाणये । खनित्रं अवदारणं द्वे कुद्दालादेः "कुदळ इति
ख्यातस्य" ॥ १२ ॥</c>

<v>दात्रं लवित्रमाबन्धो योत्रं योक्त्रमथो फलम् ।
निरीशं कुटकं फालः कृषको लाङ्गलं हलम् ॥ १३ ॥</v>
<c>दानं लवित्रं द्वे । लुनाति छिनत्ति अनेन लवित्रं
"इळा कोयता" इति प्रसिद्धम् । आबन्धः योत्रं योक्त्रं त्रीणि युगबन्धनो-
पयोगिन्यां रजौ "जुंपणी जोतें इति ख्यातायाम्" । फलं निरीशं "निरी-
षमिति" कुटकम् । "दीर्घादिरिति मुकुटः" फालः कृषकः कृषिकः ।
कृषिकाकृषिकौ फालकृषकाविति रुद्रास्त्रियामपि" पञ्च लाङ्गलस्याधः
स्थिते काष्ठे यस्याग्रं लोहेन प्रबध्यते । "आद्यत्रयं यत्र काष्ठे फालो निब-
ध्यते तस्य । अन्त्यद्वयं फालस्येत्यपि मतम्" । फलति विशीर्यते भूमिरनेन
फालः । लाङ्गलं हलं हालः । "हालः फालवहः सीता" इति विक्रमादित्यः ।
"हालो हले पुमान् हाला मदिरायां च योषिति" इति मेदिनी ॥ १३ ॥</c>

<v>गोदारणं च सीरोऽथ शम्या स्त्री युगकीलकः ।
ईषा लाङ्गलदण्डः स्यात्सीता लाङ्गलपद्धतिः ॥ १४ ॥</v>
<c>गोदारणं सीरः "शीर इत्यपि" चत्वारि हलस्य । शम्या युगकीलकः द्वे
युगस्य कीलके खीळ इति ख्याते । शम्यते वृषादिरनया शम्या । लाङ्गलस्य
दण्ड ईषा स्यात् । "ईशा" । "प्रभुशंकरयोरीशः स्त्रियां लाङ्गलदण्डके" इति
तालव्यान्ते रुद्ररभसौ । "ईशः स्वामिनि रुद्रे च स्यादीशा हलदण्डके" इति
शान्तेषु विश्वः । एकं इसाड इति ख्यातस्य । लाङ्गलपद्धतिः, हलरचितारेखा
सीता स्यात् । शीता । "शीता नभःसरिति लाङ्गलपद्धतौ च शीता दशा-
ननरिपोः सहधर्मिणी च । शीतं स्मृतं हिमगुणे च तदन्विते च शीतो-
ऽलमे च बहुवाररतौ च दृष्टः" इति तालव्यादौ घरणिः । एकं नांगराचें तास
इति ख्यातस्य ॥ १४ ॥</c>द्वितीयं काण्डम्. 
<v>पुंसि मेधिः खलेदारु न्यस्तं यत्पशुबन्धने ।
आशुर्व्रीहिः पाटलः स्याच्छितशूकयवौ समौ ॥ १५ ॥</v>
<c>पशुबन्धने वृषादिबन्धननिमित्ते यत्काष्ठं न्यस्तं
निखातं तत्र मेधिः "मेथिरित्यपि" खलेदारु इति द्वे "मेढ इति ख्यातस्य" ।
खलेदार्विति "हलदन्तात्" इति सप्तम्या अलुक् । यद्वा खले धान्यमर्दनस्थले 
यद्दारु इति पृथक्पदं वा । आशुः व्रीहिः पाटलः पाटलिरित्यपि । पाटलो
वर्णोऽस्यास्तीति त्रयं व्रीहेः । "पाटलो व्रीहिपाटल उच्यते" इति नामद्वय-
मिति सुभूतिः । तत्र आशु क्लीबे पुंस्यपि । "आशुस्तु व्रीहिशीघ्रयोः" इति
हेमचन्द्रः । आशुव्रीहिरित्येकं पदामिति सुभूतिः । "अशु व्रीहौ पाटलो ना श्वेत-
रक्तेऽन्यलिङ्गवान्" इति रुद्रोऽपि" । व्रीह्यादिः पुंसि । धान्यमात्रेऽपि व्रीहिं
वक्ष्यन्ति । शितशूकः यवः द्वे जव इति ख्यातस्य । "शितशूको द्वितालव्यः ।
मध्यतालव्योऽपि" ॥ १५ ॥</c>

<v>तोक्मस्तु तत्र हरिते कलायस्तु सतीनकः ।
हरेणुरेणुकौ चास्मिन्कोरदूषस्तु कोद्रवः ॥ १६ ॥</v>
<c>तत्र यवे हरिते हरिद्वर्णे तोक्म इत्येकम् "निःशू-
कयवस्य" । कलायः सतीनकः । "सातीनक इति माधवः । प्रज्ञाद्यण् ।
सतीलक" इति मेदिनी । हरेणुः रेणुकः चत्वारि "वाटाणा इति ख्यातस्य" ।
कोरदूषः कोद्रवः "काद्रव इत्यपि" द्वे हरीक इति ख्यातस्य ॥ १६ ॥</c>

<v>मङ्गल्यको मसूरोऽथ मकुष्टकमयुष्ठकौ ।
वनमुद्गे सर्षपे तु द्वौ तन्तुभकदम्बकौ ॥ १७ ॥</v>
<c>मङ्ग ल्यकः मसूरः । "मसुरा मसूरा । वेश्यायां व्रीहिभेदे च मसूरा मसुरा स्त्रियाम् ।
मसूरमसुरौ पुंसि द्वावेतावपि चैतयोः" इति रभसः । "मसूरा मसुरा वा ना वे-
श्याव्रीहिप्रभेदयोः" इति मेदिनी । द्वे मसूर इति ख्यातस्य । मकुष्टकः "मकू-
ष्टकः मुकुष्टकः । विश्वमेदिन्योस्तु मुकुष्ठो व्रीहिभेदे नेति टवर्गद्वितीयान्तः" ।
मयुष्ठकः "मयष्ठकः । मपष्ठकः । मपष्ठोऽपि मपुष्ठकः मपुष्ठोऽप्यन्यत्र" । वन-
मुद्गः "त्रीणि मठ, मटकी इति ख्यातस्य" । सर्षपः तन्तुभः तुन्तुभोऽपि" ।
कदम्बकः त्रयं सांसव "शिरस" इति ख्यातस्य । "सर्षपः स्यात्सरिषपः" इति
त्रिकाण्डशेषः ॥ १७ ॥</c>सटीकामरकोशस्य [वैश्यवर्गः
<v>सिद्धार्थस्त्वेष धवलो गोधूमः सुमनः समौ ।
स्याद्यावकस्तु कुल्माषश्चणको हरमन्थकः ॥ १८ ॥</v>
<c>एष सर्षपो धवलः शुभ्रश्चेत्सिद्धार्थ इत्येकम् । गोधूमः 
सुमनः द्वे गहूं इति ख्यातस्य । सुमनोऽदंतः । यावकः कुल्माषः "कुल्मास
इति दन्त्यान्तः" द्वे अर्धस्विन्नस्य यवादेः । "अर्धशिजे यवादिक घुगर्या इति
ख्यातस्य" । धान्यभेदस्येत्येके । "शूकशून्ययवादेरित्यन्ये" । चणकः हरि-
मन्थकः हरिमन्थज इत्यपि "द्वे हरबरा इति ख्यातस्य" ॥ १८ ॥</c>

<v>द्वौ तिले तिलपेजश्च तिलपिञ्जश्च निष्फले ।
क्षवः क्षुताऽभिजननो राजिका कृष्णिकाऽऽसुरी ॥ १९ ॥</v>
<c>तिलपेजः तिलपिञ्जः । "तिलान्निष्फलास्पिञ्जपेजौ" इति वार्तिकेणेमौ साधू । द्वे निष्फले तिले
"वांझे तीळ रानतीळ इति ख्याते । जर्तिल इत्यप्यस्य नाम । जर्तिलः कथ्यते
सद्भिररण्यप्रभवस्तिल इत्युक्तेः" । क्षवः क्षुताभिजननः राजिका कृष्णिका
आमुरी पञ्च राजसर्षपाख्यस्य कृष्णसर्षपस्य "मोहरी, राई इति ख्यातस्य" ।
क्षुतमभिजायतेऽनेनेति क्षुताभिजननः । "क्षुधाभिजनन इत्यपि । तत्र क्षुधा-
मभिजनयतीति विग्रहः" ॥ १९ ॥</c>

<v>स्त्रियौ कङ्गुप्रियङ्गू द्वे अतसी स्यादुमा क्षुमा ।
मातुलानी तु भङ्गायां व्रीहिभेदस्त्वणुः पुमान् ॥ २० ॥</v>
<c>कङ्गुः " कङ्गूरित्यपि" प्रियङ्गुः दे कांग,
"राळे" इति ख्यातस्य । अतसी उमा क्षुमा त्रयं जवस इति ख्यातस्य धान्य-
भेदस्य । मातुलानी भङ्गा द्वे भांग, तागाचें बीं इति च ख्यातस्य । "तरङ्ग-
भेदयोर्भङ्गो भङ्गा सस्यशणाह्वये" इति रुद्रः" । व्रीहिभेदः अणुः स्यात् एकम् ॥ २० ॥</c>

<v>किंशारुः सस्यशूकं स्यात्कणिशं सस्यमञ्जरी ।
धान्यं व्रीहिः स्तम्बकरिः स्तम्बो गुच्छस्तृणादिनः ॥ २१ ॥</v>
<c>सस्यस्य शूकं सूक्ष्मं सूचितुल्यमग्रं किंशारुः स्यादेकं पुंसि "कूंस
इति ख्यातस्य" । सस्यस्य मञ्जरी निर्गतनूतनशिरः कणिशं एकम् । कणाः
सन्त्यस्य कणिशम् । "कणिशो धान्यशीर्षके" इति तालव्यान्ते रत्नकोशः ।
मूर्द्धन्यान्तोऽपि । धान्यं व्रीहिः स्तम्बकरिः त्रयं व्रीहियवादेः । स्तम्बकरिरिदन्तः
पुंसि । तृणयवादेर्गुच्छो नालादिपुञ्जः स्तम्बः स्यात् एकं "थोंब इति प्रसि-
द्धस्य" ॥ २१ ॥</c>द्वितीयं काण्डम्. 
<v>नाडी नालं च काण्डोऽस्य पलालोऽस्त्री स निष्फलः ।
कडङ्गरो बुंसं क्लीबे धान्यत्वचि तुषः पुमान् ॥ २२ ॥</v>
<c>अस्य गुच्छस्य यः काण्डः स नाडी नालं च स्यात् द्वे ।
स काण्डो गृहीतफलत्वान्निष्फलः पलालः स्यात् एकं "सरम, कडबा,
बाटूक इति ख्यातस्य । क्लीबे पलालम्" । कडङ्गरः "करङ्कर इति हरदत्त
पाठः" । बुसं "धुषवेषतुषारतोषा इति षभेदान्मूर्धन्यान्तमपि" द्वे पलाला-
दिक्षोदस्य भूस इति ख्यातस्य । तुष इत्येकं व्रीह्यादेस्त्वचि "कोंडा" इति
ख्यातायाम् ॥ २२ ॥</c>

<v>शूकोऽस्त्री लक्ष्णतीक्ष्णाग्रे शमी शिम्बा त्रिषूत्तरे ।
ऋद्धमावसितं धान्यं पूतं तु बहुलीकृतम् ॥ २३ ॥</v>
<c>श्लक्ष्णं कृशं तीक्ष्णं निशितं एतादृशं यदग्रं यवादेस्तत्र
शूक इसेकम् । "क्लीबे शूकम् ।" शमी शिम्बा "शिम्बीः शिम्बी चेत्यपि
दन्त्यादिर्वा" द्वे शेंग इति प्रसिदस्य माषादिफलस्य । उत्तरे ऋद्धादयश्च-
त्वारो वाच्यलिङ्गाः । ऋद्धं आवसितं अवसितम् । "अवसितमृद्धे ज्ञानेऽपि"
इति विश्वः । द्वे अपनीततृणस्य राशीकृतस्य धान्यस्य । पूतं बहुलीकृतं द्वे अप-
नीतबुसस्य धान्यस्य । शूर्पादिना शोधितस्येत्येके ॥ २३ ॥</c>

<v>माषादयः शमीधान्ये शूकधान्ये यवादयः ।
शालयः कलमाद्याश्च षष्टिकाद्याश्च पुंस्यमी ॥ २४ ॥</v>
<c>शमीप्रभवं धान्यं तत्र माषमुद्गादयो भेदाः । यदुक्तं रत्नकोशे । "मुद्गो माषो राजमाषः कुलि-
त्थश्चणकस्तिलः । कलायस्तूवर इति शमीधान्यगणः स्मृतः" इति एकम् ।
शूकसहितं धान्यं शूकधान्यं तत्र यवगोधूमादयो ज्ञेयाः एकम् । बृहन्नालो
बहुलजलोत्पन्नो व्रीहिविशेषः कलमः । एतदपेक्षया किञ्चिदपकृष्टः षष्टिरात्रेण
पच्यमानः षष्टिकः । आदिशब्दाद्रक्तादिराजशाल्यादयः एते शालयः स्युः
एकम् । अमी माषयवशालिकलमषष्टिकाद्याः पुंसि ॥ २४ ॥</c>सटीकामरकोशस्य [वैश्यवर्गः 
<v>तृणधान्यानि नीवाराः स्त्री गवेधुर्गवेधुका ।
अयोग्रं मुसलोऽस्त्री स्यादुदूखलमुलूखलम् ॥ २५ ॥</v>
<c>नीवारो मुन्यन्नभेदः नेर "देवभात" इति प्रसिद्धः । बहुवचनात् श्यामाकादयो गृह्यन्ते ।
एते तृणधान्यानि स्युः एकम् । गवेधुः "गवेडुरित्यपि" गवेधुका द्वे मुन्य-
न्नविशेषस्य कसईचें वीं इति प्रसिद्धस्य । इदं कसाड, कसा इति कोंकणे
प्रसिद्धम् । गवा जलेन तत्र वा एथते । "एध वृदौ" । अयोग्रं मुसलः" 
मुसळ इति ख्यातस्य । क्लीबे मुसलम्" । उदूखलं उलूखलं द्वे उलूखल
"उखळ इति प्रसिद्धस्य" ॥ २५ ॥</c>

<v>प्रस्फोटनं शूर्पमस्त्री चालनी तितउः पुमान् ।
स्यूतप्रसेवौ कण्डोलपिटौ कटकिलिञ्जककौ ॥ २६ ॥</v>
<c>प्रस्फोटनं शूर्पं "सूर्पमिति दन्त्यादिरपि"
द्वे "सूप इति ख्यातस्य" । चालनी तितउः द्वे "चाळण इति प्रसिद्धस्य" ।
"क्षुद्रच्छिद्रशतोपेतं चालनं तितउः स्मृतः" इति कात्यः । "चालनं तितउ
प्रोक्तम्" इति क्लीबकाण्डे रत्नकोशः । "न स्त्री तितउ चालनी" इति त्रिकाण्डशे-
षः । तनोति सारं तितउः "तनोतेर्डउः सन्वञ्च" इति । स्यूतः प्रसेवः द्वे धान्यादि-
भरणार्थे कृतस्य वनभाण्डस्य पिशवी "गोणी, थैली इति ख्यातस्य ।" सीव्यते
स्म स्यूतः । स्योनप्रसेवावित्यपि पाठः । "स्योनस्यूतप्रसेवकौ" इति रभसः ।
कण्डोलः पिटः पिण्ड इत्यपि । "पिण्डो बोले बले सान्द्रे देहागारैकदेशयोः ।
देहमात्रे निवापे च गोलसिह्वकयोरपि" इति मेदिनी । द्वे वेणुदलादिरचित-
भाण्डस्य "षांटी, कणिंग इत्यादिख्यातस्य ।" कटः किलिञ्जकः द्वे वंशा-
दिविकारस्य "करंडा इत्यादिख्यातस्य ।" कटत्यावृणोतीति कटः ॥ २६ ॥

<v>समानौ रसवत्यां तु पाकस्थानमहानसे ।
पौरोगवस्तदध्यक्षः सूपकारास्तु बल्लवाः ॥ २७ ॥</v>
<c>समानाविति स्यूतादिभिर्युगलैः संबध्यते । रसवती पाकस्थानं महानसं
त्रीणि पाकस्थानस्य सैंपाकघर, पाकशाला इति ख्यातस्य । तस्य पाक-
स्थानस्याध्यक्षः अधिकृतः पौरोगवः स्यात् एकं "वांकनीस इति ख्यातस्य" ।
पुरः पूजिता गोर्भूमिः पुरोगवी "तस्येदम्" इत्यण् । पौरोगवः " सुपकारः बल्लवः ॥ २७ ॥

<v>आरालिका आन्धसिकाः सूदा औदनिका गुणाः ।
आपूपिकः कान्दविको भक्ष्यकार इमे त्रिषु ॥ २८ ॥</v>
<c>आरालिकः आंधसिकः । अंधः ओदनं शिल्पं येषां ते । ठक् ।
सूदः औदनिकः गुणः सप्त पाककर्तुः "आचारी इति ख्यातस्य" । आद्यं
द्वयं व्यञ्जनकारस्येति क्षीरस्वामी । आपूपिकः कांदविकः भक्ष्यकारः
"भक्ष्यंकारः भक्षकार इत्यपि" त्रीणि भक्ष्यकारस्य । भक्ष्यं तैलपक्वादि ।
इमे पौरोगवाद्याः वाच्यलिङ्गाः ॥ २८ ॥</c>द्वितीयं काण्डम्.
<v>अश्मन्तमुद्धानमधिश्रयणी चुल्लिरन्तिका ।
अङ्गारधानिकाऽङ्गारशकट्यपि हसन्त्यपि ॥ २९ ॥</v>
<c>अश्मन्त उद्धानं "ऊध्मानमित्यपि" 
उत् ध्मायते । ल्युट् । "उद्धारमित्यपि ।" अधिश्रयणी चुल्लिः "चुल्लीत्यापि"
अन्तिका । अन्दिकेत्यपि । अन्द्यतेऽत्र । "अति अदि बन्धने" ण्वुल् । पञ्च चुल्लेः
चूल इति ख्यातायाः । अश्मनोऽप्यन्तोऽत्राश्मन्तः । "श्रीञ् पाके" । अधि-
श्रियेतास्यां अधिश्रयणी । अङ्गारधानिका अङ्गारशकटी हसन्ती ॥ २९ ॥</c>

<v>हसन्यप्यथ न स्त्री स्यादङ्गारोऽलातमुल्मुकम् ।
क्लोबेऽम्बरीषं भ्राष्ट्रो ना कन्दुर्वा स्वेदनी स्त्रियाम् ॥ ३० ॥</v>
<c>हसनी चतुष्कमङ्गारशकत्याः आगटी, "शेगडी" इति ख्यातायाः । अङ्गारः
अलातं उल्मुखं त्रीणि प्रज्वलत्काष्ठस्य । आद्यमेकं निखारा इति ख्यातस्य ।
अग्रिमद्वयं कोलीत इति ख्यातस्येत्यपि मतम् । "अङ्गारमुल्मुके न स्त्री पुंलि-
ङ्गस्तु महीसु ते" इति विश्वः । अम्बरीषं भ्राष्ट्रः द्वे चणकादिभर्जनपात्रस्य
"खापर, रान्हे इति ख्यातस्य ।" भृज्यतेऽस्मिन् भ्राष्ट्रः । कन्दुः स्वेदनी द्वे
मद्यनिर्माणोपयोगिनो भाटीति प्रसिद्धपात्रस्य । कन्दुर्वा ना विकल्पेन पुमान्
पक्षे स्त्री ॥ ३० ॥</c>

<v>अलञ्जरः स्यान्मणिकः कर्कर्यालुर्गन्तिका ।
पिठरः स्थाल्युखा कुण्डं कलशंस्तु त्रिषु द्वयोः ॥ ३१ ॥</v>
<c>अलञ्जरः "अलिञ्जर इत्यपि" मणिकः द्वे महाकुम्भस्य
"माठ, डेरा इति ख्यातस्य ।" कर्करी आलुः "आलूरित्यपि" गलन्तिका
त्रयं तण्डुलादिप्रक्षालनोपयोगिन्याः गलन्तिकायाः "गळती इति ख्याताया
वा, रोवळी इति लौकिकप्रसिद्धिः । अथवा झारी इत्यपि प्रसिद्धायाः"
गलत्यम्भोऽस्या गलन्तिका । पिठरः स्थाली उखा "उषेत्यपि" कुण्डं चत्वारि
स्थाल्याः । "पिठरः स्थाल्यां न क्लीबम्" इति मेदिनी । "स्थालं भाजनभेदेऽपि
स्थाली स्यात्पाटलोखयोः" इति मेदिनी । "कुण्डी कमण्डलौ जारात्पतिवत्नीसुते
पुमान् । पिठरे तु न ना" इति विश्वमेदिन्यौ । कलशः । "दन्त्यान्तोऽपि । केन
जलेन लसति कलसः" ॥ ३१ ॥</c>सटीकामरकोशस्य [वैश्यवर्गः 
<v>घटः कुटनिपावस्त्री शरावो वर्धमानकः ।
ऋजीषं पिष्टपचनं कंसोऽस्त्री पानभाजनम् ॥ ३२ ॥</v>
<c>घटः कुटः निपः चत्वारि कलशस्य ।
कलशं कलशी । द्वयोरिति घटेन सम्बध्यते । घटी । अस्त्रीति शरावेण संबध्यते ।
शराबः "सराव इति दन्त्यादिरपि" । वर्धमानकः द्वे पात्रभेदस्य "मालटी 
इति प्रसिदस्य ।" ऋजीषं "ऋचीषमित्यपि" । "ऋच शब्दे" । बाहुलकात्की-
षच् । पिष्टपचनं द्वे पिष्टपाकोपयोगिनः पात्रस्य "तवा, कढई इति ख्यातस्य ।"
कंसः पानभाजनं "द्वे क्षीरादिपानपात्रस्य" ॥ ३२ ॥</c>

<v>कुतूः कृत्तेः स्नेहपात्रं सैवाल्पा कुतुपः पुमान् ।
सर्वमावपनं भाण्डं पात्रामत्रं च भाजनम् ॥ ३३ ॥</v>
<c>कृत्तेश्चर्मणः स्नेहपात्रं 
तेलाद्याधारपात्रं कुतूः स्यात् एकं "बुधला इति ख्यातस्य ।" स्त्रियाम् ।
सैव कुतूरल्पा ह्रस्वा चेत्कुतुपः । "कुत्वा डुपच्" । बुधली डपकी इति लौकिक-
भाषायाम् । सर्वं "स्यूतादि पिठरादि च" पात्रमात्रं आवपनादिसंज्ञम् ।
आवपनं भाण्डं पात्रं अमत्रं भाजनं पञ्च "भांडें आयधण इति ख्यातस्य ।
पिबत्यनेन पात्रम्" ॥ ३३ ॥</c>

<v>र्दीवः कम्बिः स्वजाका च स्यात्तर्दूर्दाहस्तकः ।
अस्त्री शाकं हरितकं शिग्रुरस्य तु नाडिका ॥ ३४ ॥</v>
<c>दर्विः "दर्वी" कंम्बिः "कम्बी" स्वजाका त्रयं
स्त्रियां दर्व्याः "पळी इति ख्यातायाः ।" स्वजति मथ्नाति पाकं स्वजाका ।
तर्दूः दारुहस्तकः द्वे दर्वीभेदस्य "डवली इति ख्यातस्य । दारुणो हस्तको
दारुहस्तकः" । तर्दूः पुंसि । अयं परिवेषणाद्युपयोगी । शाकं हरितकं शिग्रः
त्रयं वास्तुकादेः शाकस्य । शक्यते भोक्तुमनेन शाकम् । शिग्रुः पुंसि ।
सौभाञ्जनेऽपि शिग्रुरुक्तः । अस्य शाकस्य नाडिका नालम् ॥ ३४ ॥</c>

<v>कलम्बश्च कडम्बश्च वेषवार उपस्करः ।
तिन्तिडीकं च चुक्रं च वृक्षाम्लमथ वेल्लजम् ॥ ३५ ॥</v>
<c>कलम्बः कडम्ब इति च स्यात् द्वे "देंट इति ख्यातस्य" । वेषवारः "वेसवारः वेश-
वार इत्यपि" उपस्करः द्वे शाकादिसंस्कारार्थं रचितहरिद्रासर्षपमरीचादि-
चूर्णस्व । आत्रेयसंहितायामुक्तम् । "चित्रकं पिप्पलीमूलं पिप्पली चव्यना-
गरम् । धान्याकं रजनीश्वेततण्डुलाश्च समांशकाः । वेसवार इति ख्यातः
शाकादिषु नियोजयेत्" इति "दश पलानि हरिद्रायाः । विंशतिपलानि
धान्याकस्य । पञ्च पलानि शुद्धजीरकस्य । सार्द्धद्वयपलं मेथिकायाः । एत-
च्चतुष्टयं भर्जितमेव ग्राह्यम् । त्रीणि पलानि मरीचस्य । अर्द्धपलं हिङ्गोः ।
एतत्सर्वमेकत्र संयोज्य संमर्दितं वेसवार इत्यन्ये" । तिन्तिडीकं "तितिडीक-
मित्यपि" चुक्रं वृक्षाम्लं त्रयं तिन्तिडीकस्याम्लभेदस्य "आमसोल इति
ख्यातस्य" । वेल्लजम् ॥ ३५ ॥</c>द्वितीयं काण्डम्.
<v>मरीचं कोलकं कृष्णभूषणं धर्मपत्तनम् ।
जीरको जरणोऽजाजी कणा कृष्णे तु जीरके ॥ ३६ ॥</v>
<c>मरीचं "मरिचमित्यपि" कोलकं कृष्णं
ऊषणं धर्मपत्तनं षट्कं मरीचस्य मिरिं इति ख्यातस्य । ऊषणं दीर्घा-
द्यम् । ह्रस्वाद्यपि । "उषणं मरिचे क्लीबम्" इति मेदिनी । जीरकः जरणः
अजाजी कणा चत्वारि जीरकस्य । अजाजी स्त्री ॥ ३६ ॥</c>

<v>सुषवी कारवी पृथ्वी पृथुः कालोपकुञ्चिका ।
आर्द्रकं शृङ्गबेरं स्यादथ छत्रा वितुन्नकम् ॥ ३७ ॥</v>
<c>सुषवी कारवी पृथ्वी पृथुः काला उपकुञ्चिका षट्कं कृष्णवर्णे जीरके "काळें जिरें, काळेरें
इति ख्याते" । आर्द्रकं शृङ्गबेरं द्वे आर्दकस्य । शण्ठ्याः पूर्वरूपमिदम् । "आलें
इति ख्यातम्" । छत्रा वितुन्नकम् ॥ ३७ ॥</c>

<v>कुस्तुम्बरु च धान्याकमथ शुण्ठी महौषधम् ।
स्त्रीनपुंसकयोर्विश्वं नागरं विश्वशेषजम् ॥ ३८ ॥</v>
<c>कुस्तुम्बरु "कुस्तुम्बरीति भरत-
मालायाम्" । धान्याकं धन्याकम् । ह्रस्वादीति मुकुटः । "धन्याकं धान्यकं
धन्यं कुस्तुम्बुरु धनीयकम्" इति रभसः । धनेयकमित्यपि चत्वारि कोथींबिरि
"धणे" इति ख्यातस्य" । शुण्ठी "शुण्ठिरिति ह्रस्वान्तोऽपि । सधन्याशुण्ठिसै-
न्धवमिति वैधकम्" । महौषधं विश्वं नागरं विश्वभेषजं पञ्च शण्ठ्याः । स्त्रियां
तु विश्वा । विश्वस्य दोषस्य भेषजम् ॥ ३८ ॥</c>

<v>आरनालकसौवीरकुल्माषाभिषुतानि च ।
अवन्तिसोमधान्याम्लकुञ्जलानि च काञ्जिके ॥ ३९ ॥</v>
<c>आरनालकं सौवीरं कुल्माषा-
भिषुतं अवन्तिसोमं धान्याम्लं कुञ्जलं काञ्जिकं सप्तकं काञ्जिकस्य । कुल्माषै-
रर्धस्विन्नैर्यवादिभिरभिषूयते स्म कुल्मषाभिषुतम् । कुल्माषमिति पृथग्वा ।
"कुल्माषं काञ्जिकेऽपि च" इति विश्वः । "कुल् अर्धस्विन्नः माषोऽस्मिन्कु-
ल्माषः" । अवन्त्या सूयते अवन्तिसोमम् । आह च धन्वन्तरिः । "काञ्चिकं
काञ्जिकं वीरं कुल्माषाभिषुतं तथा । अवन्तिसोमं धान्याम्लमारनालं महारसम् ।
सौवीरं च सुवीराम्लं तथा चुक्रं तुषोदकम्" इति ॥ ३९ ॥</c>सटीकामरकोशस्य [वैश्यवर्गः
<v>सहस्रवेधि जतुकं बाह्लीकं हिङ्गु रामठम् ।
तत्पत्री कारवी पृथ्वी बाष्पिका कबरी पृथुः ॥ ४० ॥</v>
<c>सहस्रवेधि जनुकं
बाह्लीकं "बाह्लीकं" हिङ्गु रामठं पञ्च हिङ्गुवृक्षस्य निर्यासे । सहस्रं विध्यति गन्धेन
सहस्रवेधि । इन्नन्तं क्लीबे । तस्य हिङ्गुनः पत्री तत्पत्री । त्वक्पत्री । "तत्पत्री
त्वचमाख्यातं त्वक्पत्री कारवीति च" इति रुद्रः । "त्वक्पत्रीति च कारव्याम्" इति
हैमः । कारवी पृथ्वी बाष्पिका "बाष्पीकेत्यपि पाठः" कबरी पृथुः पञ्चकं
हिङ्गुतरोः पत्र्यामिसर्थः ॥ ४० ॥</c>

<v>निशाख्या काञ्चनी पीता हरिद्रा वरवर्णिनी ।
सामुद्रं यत्तु लवणमक्षीवं वशिरं च तत् ॥ ४१ ॥</v>
<c>निशा काञ्चनी पीता हरिद्रा वरवर्णिनी पञ्च
हरिद्रायाः । निशाख्या निशापर्यायवाच्येत्यर्थः । तेन रजनी रात्रिरित्याद्यपि ।
निशाह्वेति क्वचित्पाठः । यत्सामुद्रं समुद्रभवं लवणं तत् अक्षीवं "अक्षिव-
मित्यपि" वशिरं "वसिरमित्यपि" द्वे ॥ ४१ ॥</c>

<v>सैन्धवोऽस्त्री शीतशिवं माणिमन्थं च सिन्धुजे ।
रौमकं वसुकं पाक्यं बिडं च कृतके द्वयम् ॥ ४२ ॥</v>
<c>सैन्धवः शीतशिवं "सित-
शिवं सितं शुभ्रं च तच्छिवं च" माणिमन्थं सिन्धुजं चत्वारि सिन्धुजे लवणे
"शेंदेलोण इति ख्याते" । सिन्धुदेशे भवं सैन्धवम् । मणिमनथपर्वते भवं माणि-
मन्थम् । मणिबन्धमित्यपि पाठः । रौमकं वमुकम् । वसूकमिति हेमचन्द्रः ।
बस्तकम् । बस्त इव बस्तकम् अजगन्धित्वात् । "रोमके बस्तकं वसु" इति नाम-
माला । द्वे शाम्भरलवणस्य । शाम्भरिदेशे रुमानामको लवणाकरः तत्र भवं
रौमकम् । "सांभरलोण इति ख्यातम् । पाक्यं बिडं द्वयं द्वे नामनी कृतके
कृत्रिमे लवणे "बिडलोण इति ख्याते" । पाके साधु पाक्यम् । क्षारमृत्तिकां
हि पाचयित्वा लवणं कुर्वन्ति ॥ ४२ ॥</c>द्वितीयं काण्डम्. 
<v>सौवर्चलेऽक्षरुचके तिलकं तत्र मेचके ।
मत्स्यण्डी फाणितं खण्डविकारः शर्करा सिता ॥ ४३ ॥</v>
<c>सौवर्चलः अक्षं रुचकं त्रीणि मधुरलव-
णस्य लवणभेदस्य । हृद्यगन्धमेतत् "संचळस्वार इति ख्यातम्" । तत्र सौव-
र्चले मेचके कृष्णवर्णे तिलकमित्येकम् । यद्वेधाः । कृष्णसौवर्चलगुणा लवणे
गन्धवार्जित इति मत्स्यण्डी फाणितं "द्वे राव काकवी इति ख्यातस्य" । 
खण्डविकारः शर्करा सिता त्रीणि शर्करायाः "खडी साकर, पिठी साकर
इति भेदभिन्नायाः ।" पञ्चापि शर्कराया इत्येके ॥ ४३ ॥</c>

<v>कूर्चिका क्षीरविकृतिः स्याद्रसाला तु मार्जिता ।
स्यात्तेमनं तु निष्ठानं त्रिलिंङ्गा वासितावधेः ॥ ४४ ॥</v>
<c>दध्यादिना क्षीरस्य विकृतिः कूर्चिका । यदाहुः । "दध्ना सह पयः पक्वं यत्तत्स्याद्दधिकू
र्चिका । तक्रेण पक्वं यत्क्षीरं सा भवेत्तक्रकूर्चिकेता" इति । एकम् । रसाला मार्जिता
द्वे दधिमधुशर्करामरीचार्द्रादिभिः कृतस्य लेह्यस्य "श्रीखण्ड इति ख्यातस्य ।
यदुक्तं सूपशास्त्रे । "अर्धाढकः सुचिरपर्युवितस्य दध्नः खण्डस्य षोडश पलानि
शशिप्रभस्य । सर्पिष्पलं मधु पलं मरिचं द्विकर्षं शुण्ठ्याः पलार्धमपि चार्धपलं
चतुर्णाम् । सूक्ष्मे पटे ललनया मृदुपाणिघृष्टा कर्पूरधूलिसुरभीकृतपात्रसंस्था ।
एषा वृकोदरकृता सरसा रसाला या स्वादिता भगवता मधुसूदनेन" इति ।
तेमनं निष्ठानं द्वे व्यञ्जनस्य दध्यादेः "कढी इति ख्यातस्य ।" तिमत्यार्द्री-
भवत्यन्नमनेन तेमनम् । सूपाद्यपि तेमनमुपचारात् । इतः परं वासितान्ता
वाच्यलिङ्गाः ॥ ४४ ॥</c>

<v>शूलाकृतं भटित्रं स्याच्छूल्यमुख्यं तु पैठरम् ।
प्रणीतमुपसंपन्नं प्रयस्तं स्यात्सुसंस्कृतम् ॥ ४५ ॥</v>
<c>शूलाकृतं भटित्रं शूल्यं त्रयं शूलेन संस्कृतस्य मांसादेः ।
शूलेन पक्वं शूलाकृतम् । शूलात्पाक इति डाच् । शूलं लोहशलाका । उख्यं
पैठरं द्वे स्थालीसंस्कृतस्यान्नादेः । प्रणीतं उपसंपन्नं द्वे रसादिसंपन्नस्य व्यञ्ज-
नादेः । प्रयस्तं सुसंस्कृतं द्वे प्रयत्ननिष्पन्नस्य घृतपक्वादेः ॥ ४५ ॥</c>

<v>स्यापिच्छिलं तु विजिलं संमृष्टं शोधितं समे ।
चिक्कणं मसृणं स्निग्धं तुल्ये भावितवासिते ॥ ४६ ॥</v>
<c>पिच्छिलं विजिलं विज्जलं "विज्जनं चेत्यपि" द्वे मण्डयुक्तदध्यादेः "साई सुद्धां दहीं
मठ्ठा इति ख्यातस्य ।" संमृष्टं शोधितं द्वे केशकीटाद्यपनयनेन शोधितस्या-
न्नादेः । चिक्कणं मसृणं स्निग्धं त्रीणि स्निग्धस्य । चिगिति अव्यक्तं कणति
चिक्कणम् । "कण शब्दे । भावितं वासितं द्वे पुष्पादिद्रव्यांतरेणाधिवासि-
तस्य । यथा धूपेन भावितास्तिलाः । वास्यते द्रव्यान्तरेण मिश्रीक्रियते धूप 
पुष्पादिना वाऽधिवास्यते वासितमिति स्वामी । "धूपितं वासितं विदुः" इति
मुनिः ॥ ४६ ॥</c>सटीकामरकोशस्य [वैश्यवर्गः
<v>आपक्वं पौलिरभ्यूषो लाजाः पुंभूम्नि चाक्षताः ।
पृथुकः स्याच्चिपिटको धाना भ्रष्टयवे स्त्रियः ॥ ४७ ॥</v>
<c>आपक्वम् ईषत् पक्वम् । आङ् ईषदर्थेऽत्र । पौलिः अभ्यूषः
"अभ्युषः अभ्योषश्चापि" । त्रयं "अर्द्धस्विन्नयवादेर्घृतादिना भर्जितयवा-
देर्वा घृतपक्वान्नस्य पोळी इत्यादिप्रसिद्धस्य" । लाजाः भर्जितव्रीहयः ।
पुंभूम्नि पुंसि बहुत्वे च । एवमक्षता अपि पुंभूम्नि । अक्षता यवा इति पुरा-
णम् । एकैकस्याभिधानं पुंबहुत्वविधानार्थम् । "लाजः स्यादार्द्रतण्डुले ।
नपुंसकमुशीरेऽथ स्त्रियां पुंभूम्नि चाक्षताः" इति मेदिनी । "अक्षतं न द्वयोः पण्डे
लाजेषु त्रिष्यहिंसिते । यवेऽपि क्वचित्" इति मेदिनी । पृथुकः चिपिटकः द्वे
आर्द्रभ्रष्टव्रीहितण्डुलस्य "पोहे इति प्रसिद्धस्य" । धाना इत्येकं भृष्टयवे
वर्तते । नित्यं स्त्रियां बहुत्वे च ॥ ४७ ॥</c>

<v>पूपोऽपूपः पिष्टकः स्यात्करम्भो दधिसक्तवः ।
भिःसा स्त्री भक्तमन्धोऽन्नमोदनोऽस्त्री सदीदिविः ॥ ४८ ॥</v>
<c>पूपः अपूपः पिष्टकः त्रीणि तण्डुल-
पिष्टरचितस्य भक्ष्यभेदस्य "वडा, घारगा इत्यादिख्यातस्य" । "अपूपः
पिष्टपूपः स्यात्" इति मुनिः । यल्लक्ष्यम् । "चन्द्रांशुनिर्मलाः पूपाः शालितण्डुलनि-
र्मिताः" इति । दधियुक्ताः सक्तको दधिसक्तवः करम्भः स्यात् । करम्ब
इत्यपि । केन जलेन रम्बते । रबि शब्दे । एकम् । सक्तवस्तु धानाचूर्णम्
ते च प्रायेण पुंभूम्नि । भिःसा भक्तं अन्धः अन्नं ओदनः दीदिविः षट्कम-
न्नस्य । अन्धः सान्तम् । ओदनोऽस्त्री । दीदिविः पुंसि ॥ ४८ ॥</c>

<v>भिःसटा दग्धिका सर्वरसाग्रे मण्डमस्त्रियाम् ।
मासराचामनिस्त्रावा मण्डे भक्तसमुद्भवे ॥ ४९ ॥</v>
<c>भिःसटा दग्धिका द्वे दग्धान्नस्य "करप इति ख्यातस्य" । सर्वेषां रसानां द्रवद्र-
व्याणां अग्रं अग्रिमो द्रवः मण्डः स्यात्  "क्लीबे मण्डम् । एकं निवळी इति
ख्यातस्य"। मासरः आचामः निस्रावः "विस्त्राव इति मुकुटः" त्रीणि
भक्तसमुद्भवे मण्डे नीस "पेज" इति ख्याते ॥ ४९ ॥</c>द्वितीयं काण्डम्. 
<v>यवागूरुष्णिका श्राणा विलेपी तरला च सा ।
("म्रक्षणाभ्यञ्जने तैलं कृसरस्तु तिलौदनः")(१)
गव्यं त्रिषु गवां सर्वं गोविट् गोमयमस्त्रियाम् ॥ ५० ॥</v>
<c>यवागूः उष्णिका श्राणा विलेपी तरला पञ्च द्रवदोदनस्य "आटवल, पातळ भात, कह्नेरी
इति ख्यातस्य ।" यवागूर्दीर्घान्ता । "म्रक्षणेत्यर्धं क्षेपकम् । म्रक्षणं अभ्य-
ञ्जनं द्वे तैलस्य । तिलमिश्र ओदनः कृसरः स्यादेकम्" । गवां सर्वं गोरिदं
गवि भवं गोविकार इत्याद्यर्थेषु यत्क्षीरादि तद्गव्यं स्यात् एकम् । "त्रिषु ।
दधिदुग्धादेः" । गोविट् गोमयं द्वे गोः पुरीषे "शेण इति ख्याते" ।
गोविट् षान्ता स्त्री ॥ ५० ॥</c>

<v>तत्तु शुष्कं करीषोऽस्त्री दुग्धं क्षीरं पयः समम् ।
पयस्यमाज्यदध्यादि द्रप्सं दधि घनेतरत् ॥ ५१ ॥</v>
<c>तद्गोमयं शुष्कं करीषं स्यात् एकं "गोवरी इति
ख्यातस्य" । दुग्धं क्षीरं पयः त्रीणि "दूध इति ख्यातस्य" । पयः सान्तम् ।
पयसो विकारो यदाज्यदध्यादि तत्पयस्यम् । "आदिना तक्रं नवनीतम्" ।
यद्धनादितरत् श्लथं दधि तत् द्रप्सं स्यात् । "द्रप्स्यमिति भरतमालायाम् ।
द्रप्सः पुंस्यपि । एकं पातळ दहीं इति प्रसिद्धस्य" ॥ ५१ ॥</c>

<v>घृतमाज्यं हविः सर्पिर्नवनीतं नवोद्धृतम् ।
तत्तु हैयङ्गवीनं यत् ह्योगोदोहोद्भवं घृतम् ॥ ५२ ॥</v>
<c>घृतं आज्यं हविः सर्पिः चत्वारि घृतस्य । हविषी सर्पिषी "हविः सर्पिषि होतव्ये" इति
हैमः" । अञ्जनीयमाज्यम् । आङ्पूर्वादञ्जेः संज्ञायां क्यप् । नवनीतं नवो-
द्धृतं द्वे "लोणी इति ख्यातस्य" । मथिताद्दध्नो नवं तत्कालमुद्धृतं ह्योगोदो-
होद्भवं पूर्वदिनप्राप्तगोक्षीरघृतं हैयङ्गवीनं स्यात् । एकं "एकरात्रपर्युषिताद्दध्न-
उत्पन्नस्य घृतस्य" । ह्यः पूर्वदिने यो गोदोहस्तस्मादुद्भवो यस्य तत् । "हैयं-
गवीनं संज्ञायाम्" । ह्यो गोदोहस्य हियङ्गुरादेशः विकारार्थे खञ् च निपा-
त्यते ॥ ५२ ॥</c>

<v>दण्डाहतं कालशेयमरिष्टमपि गोरसः ।
तक्रं ह्युदश्विन्मथितं पादाम्ब्वर्धाम्बु निर्जलम् ॥ ५३ ॥</v>
<c>दण्डाहतं कालशेयं अरिष्टम् । "अरिष्टमशुभे तक्रे सूतिकागार
आसवे । शुभे मरणचिह्ने च" इति विश्वः । गोरसः चत्वारि दण्मथितस्य गोर-
समात्रस्य । तद्विशेषमाह । पादाम्बु चतुर्थोशमुदकं यत्र तद्दण्डाहतं तक्रमित्यु-
च्यते । अर्धाम्बु अर्धमुदकं यत्र गोरसे तदुदश्वित् । तान्तम् । उदकेन श्वयति
वर्द्धते इति विग्रहः । "टुओश्वि गतिवृद्धयोः ।" निर्जलं जलरहितं दधिमन्थन -
मात्रेण मथितमित्युच्यते । एकैकम् ॥ ५३ ॥</c>सटीकामरकोशस्य [वैश्यवर्गः 
<v>मण्डं दधिभवं मस्तु पीयूषोऽभिनवं पयः ।
अशनाया बुभुक्षा क्षुद्ग्रासस्तु कवलः पुमान् ॥ ५४ ॥</v>
<c>दधिभवं मण्डं अग्रिमं मस्तु
स्यात् । एकम् क्लीबे । "दध्न उपरिभागस्य । वस्त्रनिसृतदधिजलस्येत्यपि
मतम्" । अभिनवं पयः नवप्रसूतायाः गोः क्षीरं सप्तदिनावधि पीयूषः स्यात् ।
"पीयूषं सप्तदिवसायधि क्षीरे तधाऽमृते" इति विश्वमेदिन्यौ । "पेयूषमिति
मुकुटः" तत्क्वथितं सत्पीयूषशब्दवाच्यमित्येके । एकम् । अशनाया बुभुक्षा
क्षुत् त्रयं क्षुधः । क्षुत्स्त्री धकारान्तः । "अशनस्य इच्छा अशनाया । क्षुधे-
त्यन्यत्र" । ग्रासः कवलः द्वे "घांस इति ख्यातस्य । कवलार्थक इत्यपि
पाठः" ॥ ५४ ॥</c>

<v>सपीतिः स्त्री तुल्यपानं सग्धिः स्त्री सहभोजनम् ।
(उदन्या तु पिपासा तृट् तर्षो जग्धिस्तु भोजनम् ॥ ५५ ॥)</v>
<c>सपीतिः तुल्यपानं द्वे सहपानस्य । सग्धिः सहभोजनं द्वे
"सहभोजनस्य" तत्र सग्धिः स्त्री । उदन्या पिपासा तृट् तर्षः चत्वारि
तृषः । तृट् षान्ता । तर्षः पुंसि । "तृषा लिप्सातृषोः स्त्रियाम्" इति विश्वः ।
जग्धिः भोजनम् ॥ ५५ ॥</c>

<v>जेमनं लेह आहारो निघासो न्याद इत्यपि ।
सौहित्यं तर्पणं तृप्तिः फेला भुक्तसमुज्झितम् ॥ ५६ ॥</v>
<c>जेमनं "जमनमिति द्विरूपकोशः" लेहः "लेपः ।
लेपस्तु लेपने । "अशने च सुरायां च" इति हेमचन्द्रः । आहारः निघासः
"निघस इत्यपि" न्यादः सप्त भोजनस्य । जग्धिः स्त्री । सौहित्यं तर्पणं
तृप्तिः त्रीणि तृप्तेः । पूर्वं भुक्तं पश्चात्समुज्झितं भुक्तसमुज्झितं भुक्त्वोत्सृष्ट-
मिति यावत् सा फेला स्यात् । फेलीरिति जटाधरः" एकम् ॥ ५६ ॥</c>

<v>कामं प्रकामं पर्याप्तं निकामेष्टं यथेप्सितम् ।
गोपे गोपालगोसंख्यगोधुगाभीरबल्लवाः ॥ ५७ ॥</v>
<c>कामं प्रकामं पर्याप्तं निकामं इष्टं यथेप्सितं षट्कं यथेप्सितस्य । क्रियाविशेषणान्ये-
तानि । यथा कामं भुङ्क्ते स्म । गोपः गोपालः गोसंख्यः गोधुक् गोदुहः ।
"गोपगोदुहबल्लवाः" इति त्रिकाण्डशेषः । आभीरः अभीर इत्यपि । अभि
ईरयति ईर गत्यादौ । बल्लवः षट् गोपालस्य । गोदुहौ ॥ ५७ ॥</c>द्वितीयं काण्डम्.
<v>गोमहिष्यादिकं पादबन्धन द्वौ गवीश्वरे ।
गोमान्गोमी गोकुलं तु गोधनं स्याद्गवां व्रजे ॥ ५८ ॥</v>
<c>गोमहिष्यादिकं पादबन्धनमित्युच्यते पादेन पादे वा बन्धनमस्येति । यादवं धन-
मित्येके पेठुः । तत्र, गवादि यादवं वित्तमिति कोशान्तरप्रमाणम् । आदिना
स्वराजाविकादेर्ग्रहणम् । गोमान् गोमी द्वौ शब्दौ गवीश्वरे गवां स्वामिनि ।
गोमन्तौ । गोमिनौ । गोकुलं गोधनं द्वे गवां व्रजे गोसंबन्धिसमूहे ॥ ५८ ॥</c>

<v>त्रिष्वाशितंगवीनं तद्रावो यत्राशिताः पुरा ।
उक्षा भद्रो बलीवर्द ऋषभो वृषभो वृषः ॥ ५९ ॥</v>
<c>यत्र पुरा गाव आशिताः भोजिताः तत्स्थानं आशितङ्गवीनं एकम् । त्रिषु
लिङ्गत्रये । उक्षा भद्रः बलीवर्दः "बरीवर्दः" ऋषभः वृषभः वृषः ॥ ५९ ॥</c>

<v>अनड्वान्सौरभेयो गौरुक्ष्णां संहतिरौक्षकम् ।
गव्या गोत्रा गवां वत्सधेन्वोर्वात्सिकधैनुके ॥ ६० ॥</v>
<c>अनड्वान् । अनः शकटं वहतीति । "अनः क्लीबं जले शोके मातृस्यन्दनयोर-
पि" इति रभसः । सौरभेयः गौः नव वृषभस्य । उक्षाणौ । अनड्वाहौ । गावौ ।
"स्त्रियां अनड्ही । आमनडुहः स्त्रियां वा । अनुडुहीत्यपि" । उक्ष्णां वृष-
भाणां संहतिः समूह औक्षकं स्यात् एकम् । गवां संहतिः गव्या गोत्रा द्वे ।
वत्सानां संहतिर्वात्सकम् । धेनूनां संहतिर्धैनुकम् । एकैकं क्रमेण ॥ ६० ॥</c>

<v>वृषो महान्महोक्षः स्याद्वृद्धोक्षस्तु जरद्गवः ।
उत्पन्न उक्षा जातोक्षः सद्यो जातस्तु तर्णकः ॥ ६१ ॥</v>
<c>महान्वृषो महोक्षः एकं महावृषस्य । अचतुरेति साधुः । वृद्धोक्षः जरद्गवः
द्वे वृद्धवृषभस्य । यन्मालायाम् । "महोक्षः स्यादुक्षतरः स्कान्धिकः स्कन्धवाहकः ।
षोडन्षड्दशनो वत्सः कूटो भग्नविषाणकः" इति । उत्पन्नः बलीवर्दभावं
प्राप्तः उक्षा जातोक्षः स्यात् एकम् । सद्यो जातो वृषस्तर्णकः स्यात् एकम् ॥ ६१ ॥</c>सटीकामरकोशस्य [वैश्ववर्गः 
<v>शकृत्करिस्तु वत्सः स्याद्दम्यवत्सतरौ समौ ।
आर्षभ्यः षण्डतायोग्यः षण्डो गोपतिरिट्चरः ॥ ६२ ॥</v>
<c>शकृत्करिः वत्सः द्वे । दम्यः वत्सतरः द्वे स्पष्टतारुण्यस्य । वत्सत्वं
स्वल्पमस्य वत्सतरः । षण्डता गोपतित्वं तद्योग्य आर्षभ्यः एकम् षण्डः
"शण्ड इत्यपि" गोपतिः इट्चरः "इत्वर इत्यपि" त्रीणि स्वेच्छाचारिणो 
वृषभस्य पोळ इति ख्यातस्य । सनोति ददाति गर्भं षण्डः । इषा इच्छया
चरति इट्चरः ॥ ६२ ॥</c>

<v>स्कन्धदेशे त्वस्य वहः सास्ना तु गलकम्बलः ।
स्यान्नस्तितस्तु नस्योतः प्रष्ठवाड् युगपार्श्वगः ॥ ६३ ॥</v>
<c>अस्य वृषभस्य स्कन्धदेशे वहः स्यात् एकं "खांदा
इति ख्यातस्य" । सास्त्रा गलकम्बलः द्वे गोः कण्ठे लम्बमानस्य चर्मणः
"सांकळी, कांबळ इति ख्वातस्य" । नस्तितः नस्योतः "नस्तोत इत्यपि
पाठः" द्वे स्यूतनासिकस्य "वेसण्या बैल इति ख्यातस्य" । नस्ये नासारन्ध्रे
ऊतः रज्ज्वा प्रोतः नस्योतः । प्रष्ठवाट् "पष्टवाडिति रेफरहितमिति
स्वामी" । युगपार्श्वगः द्वे दमनार्थं युग्येन सह स्कन्धे बद्धकाष्ठस्य । युगस्य
स्कन्धकाष्ठस्य पार्श्वं गच्छतीति युगपार्श्वगः ॥ ६३ ॥</c>

<v>युगादीनां तु वोढारो युग्यप्रासङ्ग्यशाकटाः ।
खनति तेन तद्वोढाऽस्येदं हालिकसैरिकौ ॥ ६४ ॥</v>
<c>युगस्य वोढा युग्यः ।
वत्सानां दमनकाले स्कन्धे काष्ठमासज्यते स प्रासङ्गः तस्य वोढा प्रासङ्ग्याः
"लोढण्या बैल इति ख्यातः" । शकटस्य वोढा शाकटः एकैकम् । तेन
खनतीत्याद्यर्थे हालिकः सैरिकश्च स्यात् । यथा हलेन खनति हालिकः ।
एवं हलस्य वोढा हलस्यायं वा हालिकः ।  एवं सीरेण खनति सीरस्य वोढा
सीरस्यायं वा सैरिकः । सीरो हलस्य पर्यायः द्वे "नांगर्या बैल इति
ख्यातस्य" ॥ ६४ ॥</c>

<v>धूर्वहे धुर्यधौरेयधुरीणाः सधुरन्धराः ।
उभावेकधुरीणैकधुरावेकधुरावहे ॥ ६५ ॥</v>
<c>धूर्वहः धुर्यः धौरेयः धुरीणः धुरन्धरः । धुरन्धरेण
सहिताः सधुरन्धराः एते पञ्च शब्दाः धुरन्धरवृषभस्य वाचकाः । धूर्वहशब्दो
दीर्घादिः । "र्वोरुपधायाः" इति दीर्घः [धुर्य इत्यत्र तु "न भकुर्छुराम्"
इति दीर्घनिषेधः] । एकधुरीणः एकधुरः एकधुरावहः त्रयं य एकामेव धुरं
वहति तस्य ॥ ६५ ॥</c>

<v>स तु सर्वधुरीणः स्याद्यो वै सर्वधुरावहः ।
माहेयी सौरभेयी गौरुस्त्रा माता च शृङ्गिणी ॥ ६६ ॥</v>
<c>यः सर्वामपि धुरं वहति स सर्वधुरीणः एकम् । माहेयी
सौरभेयी गौः उम्रा माता शृङ्गिणी ॥ ६६ ॥</c>द्वितीयं काण्डम्. 
<v>अर्जुन्यघ्न्या रोहिणी स्यादुत्तमा गोषु नैचिकी ।
वर्णादिभेदात्संज्ञाः स्युः शबलीधवलादयः ॥ ६७ ॥</v>
<c>अर्जुनी अघ्न्या रोहिणी नवकं
गवि । गावौ । मातरौ । या गोषु उत्तमा सा गौर्नैचिकीत्येकम् । निचिकी ।
"नैचकी गौरुत्तमा तु निचिकी सा प्रकीर्तिता" इति नाममाला । "नीचिका नीचिकी
च" इति द्विरूपकोशः नीचैश्चरति नैचिकी । वर्णावयवप्रमाणादीनां भेदात्
शबलीधवलादयो गवां संशाः । शबली चित्रवर्णा "शबलापि" धवला
शुक्लवर्णा "धवल्यपि" । आदिना कपिला पाटलेत्यादि । अवयवभेदात्
लम्बकर्णा वक्रशृङ्गीत्यादि । "प्रमाण भेदात् दीर्घा खर्वा वामनीत्यादि ।" एकैकम् ॥ ६७ ॥</c>

<v>द्विहायनी द्विवर्षा गौरेकाब्दा त्वेकहायनी ।
चतुरब्दा चतुर्हायण्येवं त्र्यब्दा त्रिह्वायणी ॥ ६८ ॥</v>
<c>वयोभेदात्संज्ञाभेदमाह । द्विवर्षा द्वे वर्षे प्रमाणमस्याः सा गौर्द्विहायनी
एकम् । एकाब्दा गौः एकहायनी एकम् । चतुरब्दा गौः चतुर्हायणी एकम् ।
त्रिवर्षा त्रिहायणी स्यात् एकम् । "त्रिचतुभ्यो हायनस्य णत्वं वाच्यम् ॥ ६८ ॥</c>

<v>वशा वन्ध्याऽवतोका तु स्त्रवद्गर्भोऽथ सन्धिनी ।
आक्रान्ता वृषभेणाथ वेहद्गर्भोपघातिनी ॥ ६९ ॥</v>
<c>वशा वंध्या हे “वांझ इति ख्यातायाः ।" अवतोका " बतोके सपि " स्रवद्गर्भा द्वे अकस्मात्पतितगर्भायाः ।
मृतवत्सा स्रवद्गर्भेति माला ।
वृषभेण मैथुनार्थ आक्रांता संधिनी । संधा गर्भाधानमस्त्यस्याः संधिनी वा
एकम् । वृषोपगमनाद्गर्भोपघातिनी वेहदित्युच्यते एकम् । तान्तं स्त्रियाम् ।
विहन्ति गर्भं वेहत् । वेहद्वृषोपगतेति भागुरिः ॥ ६९ ॥ 

<v>काल्योपसर्या प्रजने प्रष्ठौही बालगर्भिणी ।
स्यादचण्डी तु सुकरा बहुसूतिः परेष्टुका ॥ ७० ॥</v>
<c>प्रजने गर्भग्रहणे
काल्या प्राप्तकाला सा गौरुपसर्या एकम् । बाला चासौ गर्भिणी च बाल-
गर्भिणी सा प्रष्ठोही । "पष्टौहीत्यपि पाठः । तत्र पृषोदरादित्वात् रलोपः"
एकम् । अचण्डी सुकारा द्वे अकोपनायाः । बहुसूतिः परेष्टुका द्वे बहुप्रसवायाः ॥ ७० ॥</c>


﻿सटीकामरकोशस्य [वैश्यवर्गः
<v>चिरप्रसूता बष्कयणी धेनुः स्यान्नवसूतिका ।
सुव्रता सुखसंदोह्या पीनोध्नी पीवरस्तनी ॥ ७१ ॥</v>
<c>चिरप्रसूता "बष्कयणी बष्कयिणीत्यपि । बष्कयस्तरुणवत्सः 
सोऽस्त्यस्याः । बष्कयस्त्वेकहायनो वत्स इति शाकटायनः" द्वे दीर्घकालेन
प्रसूतायाः । धेनुः नवसूतिका द्वे नूतनमसूतायाः । सुव्रता सुखसंदोह्या
"सुखसंदुह्येत्यपि" द्वे सुशीलायाः "निसकीन इति ख्यातायाः" ।
पीनोध्नी पीवरस्तनी द्वे स्थूलस्तन्याः ॥ ७१ ॥</c>

<v>द्रोणक्षीरा द्रोणदुग्धा धेनुष्या बन्धके स्थिता ।
समांसमीना सा यैव प्रतिवर्षं प्रसूयते ॥ ७२ ॥</v>
<c>द्रोणक्षीरा द्रोणदुग्धा द्वे द्रोण-
परिमितदुग्धदात्र्याम् । बन्धकं आधिस्तत्र स्थिता ऋणशुद्धिपर्यन्तं उत्तमर्णगृहे
दोहनार्थं स्थापितेति यावत् सा धेनुष्या एकम् । "बन्धकं स्याद्विनिमयः" इति
विश्वः । बन्धकं आधिर्नाम गाहाण इति लौकिकभाषायाम् । या वर्षे वर्षे
प्रमूयते सा समांसमीनेत्येकं पञ्चाक्षरम् ॥ ७२ ॥</c>

<v>ऊधस्तु क्लीबमापीनं समौ शिवककीलकौ ।
न पुंसि द्राम संदानं पशुरज्जुस्तु दामनी ॥ ७३ ॥</v>
<c>ऊधः आपीनं द्वे गोस्तनस्य
"कांस इति ख्यातस्य ।" ऊधः सान्तं क्लीबम् । शिवकः कीलकः द्वे
गवां बन्धनार्थं निखातस्य काष्ठस्य "मेढ इति ख्यातस्य" । दाम संदानं द्वे
बन्धनरज्जोः "दावें इति ख्यातायाः ।" संदीयते बध्यतेऽनेन संदानम् ।
दाम नान्तम् । स्त्रियां तु दामा दामानौ । पशुरज्जुः दामनी "बन्धनीत्यपि
पाठः" द्वे यस्यामेकस्यां बहुग्रन्थियुतायां बहवो वृषा बध्यन्ते तस्या रज्जोः
"दावण इति ख्यातायाः ।" चरणपाशस्येत्येके ॥ ७३ ॥</c>

<v>वैशाखमन्थमन्थानमन्थानो मन्थदण्डके ।
कुठरो दण्डविष्कम्भो मन्थनी गर्गरी समे ॥ ७४ ॥</v>
<c>वैशाखः मन्थः मन्थानः मन्था: मन्थदण्डकः पञ्च मंथनदण्डस्य "रवी इति ख्यातस्य ।" मन्थाः
मन्थानौ । कुठरः । "कुटर इति पाठे तु कुट कौटिल्ये बाहुलकादरः ।"
दण्डविष्कम्भः द्वे यत्र मन्थदण्डो बध्यते तस्य स्तम्भस्य "घुसळखांब इति
ख्यातस्य ।" मन्थनी गर्गरी द्वे मथ्यमानदधिपात्रस्य । मन्थतेऽस्यां मन्थनी । कल-
शीत्यपि पाठः ॥ ७४ ॥</c>﻿द्वितीयं काण्डम्. 
<v>उष्ट्रे क्रमेलकमयमहाङ्गाः करभः शिशुः ।
करभाः स्युः शृङ्खलका दारवैः पादबन्धनैः ॥ ७५ ॥</v>
<c>उष्ट्रः क्रमेलकः मयः महाङ्गः चत्वारि उष्ट्रस्य उष्ट्रस्य ।
शिशुः करभ इत्येकम् । दारवैः काष्ठमयैः पादबन्धनैरुपेताः करभाः शृङ्खलकाः
स्युरेकम् ॥ ७५ ॥</c>

<v>अजा छागी शुभच्छागबस्तच्छगलका अजे ।
मेढ्रोरभ्रोरणोर्णायुमेषवृष्णय एडके ॥ ७६ ॥</v>
<c>अजा छागी द्वे "शेळी इति ख्यातायाः" । शुभः "तुभः
स्तभः स्तुभश्चेत्यपि" । छागः बस्तः छगलकः अजः पञ्चकमनस्य "बोकड इति
ख्यावस्य" । मेढ्रः उरभ्रः उरणः ऊर्गायुः मेषः वृष्णिः एडकः "सप्तकं
मेढरूं एडका इति ख्यातस्य" । अविरित्यपि । ऊर्णायुरुदन्तः ॥ ७६ ॥</c>

<v>उष्ट्रोरभ्राजवृन्दे स्यादौष्ट्रकौरभ्रकाजकम् ।
चक्रीवन्तस्तु बालेया रासाभा गर्दभाः खराः ॥ ७७ ॥</v>
<c>उष्ट्राणां वृन्दे औष्ट्रकम् । उरभ्राणां वृन्दे औरभ्रकम् । अजानां वृन्दे आज-
कम् । क्रमादेकैकम् । चक्रीवान् बालेयः रासभः गर्दभः खरः पञ्च गर्दभस्य
"गाढव इति ख्यातस्य" ॥ ७७ ॥</c>

<v>वैदेहकः सार्थवाहो नैगमो वाणिजो वणिक् ।
पण्याजीवो ह्यापणिकः क्रयविक्रयिकश्च सः ॥ ७८ ॥</v>
<c>वैदेहकः सार्थवाहः नैगमः निगमः ।
"निगमो वाणिजे पुर्याम्" इति विश्वः । वाणिजः वणिक् पण्याजीवः आप-
णिकः क्रयविक्रयिकः अष्टौ क्रयविक्रयाभ्यां वर्तमानस्य वाणी इति
ख्यातस्य । "वणिक् स्त्रियां वणिज्यायां पुमान्वापिजकेऽपि च" इति विश्वः ।
वणिजौ ॥ ७८ ॥</c>

<v>विक्रेता स्याद्विक्रयिकः क्रायकक्रयिकौ समौ ।
वाणिज्यं तु वणिज्या स्पान्मूल्यं वस्त्रोऽप्यवक्रयः ॥ ७९ ॥</v>
<c>विक्रेता विक्रयिकः द्वे वस्त्रपात्रादि दत्वा तन्मूल्यं गृह्नतः
"विकणारा इति ख्यातस्य" । विक्रयेण जीवति विक्रयिकः" । क्रायकः
क्रायिकः द्वे मूल्येन वस्त्रादि गृह्नतः "विकत घेणारा इति प्रसिद्धस्य । क्रयेण
जीपति क्रयिकः" । वाणिज्यं पणिज्यमपि । "दूतवणिग्भ्यां च" इति यः ।
वणिज्या द्वे वणिजां कर्मणि "वाणीपणा इति ख्याते । वणिजां कर्म
वाणिज्यम्" । मूल्यं वस्त्रः अवक्रयः त्रयं विक्रेयवस्तूनां मूल्यस्य "मोल इति 
ख्यातस्य" । वसत्यस्मिन्वस्तुप्राप्तिरिति वस्त्रः ॥ ७९ ॥</c>﻿सटीकामरकोशस्य [वैश्यवर्गः
<v>नीवी परिपणो मूलधनं लाभोऽधिकं फलम् ।
परिदानं परीवर्ती नैमेयनिमयावपि ॥ ८० ॥</v>
<c>नीवी "नीविरित्यपि" परिपणः मूलधनं क्रयविक्रयादिव्यवहारे यन्मूलधनं तस्य भांडवल
इति ख्यातस्य । नीवी स्त्री । परिपण्यते वृद्ध्यर्यं प्रयुज्यते परिपणः । मूल-
धनादधिकं निष्पनं कालान्तरेण स लाभः स्यात् एकं "नफा इत्यादि-
ख्यातस्य" । परिदानं "प्रतिदानमित्यपि" परीवर्तः "परिवर्त इत्यपि"
नैमेयः "वैमेयोऽपि" निमयः "विमय इत्यपि" चत्वारि परिवर्तनस्य
"मोबदला इति प्रसिद्धस्य" । "मेङ् प्रणिदाने" । निमानं निमयः ॥ ८० ॥</c>

<v>पुमानुपनिधिर्न्यासः प्रतिदानं तदर्पणम् ।
क्रये प्रसारितं क्रय्यं क्रेयं क्रेतव्यमात्रके ॥ ८१ ॥</v>
<v>उपनिधिः न्यासः द्वे निक्षेपस्य "ठेव, पुरलेलें द्रव्य इति प्रसिद्धस्य" स्मृतौ
तेषां भेदो नास्ति । तस्य निक्षेपस्य निक्षेप्त्रे अर्पणं प्रतिदानमित्युच्यते ।
एकम् । प्रतीपं दानं प्रतिदानम् । क्रये "क्रयविषये ग्राहका गृह्नीयुरिति
बुद्ध्या" यदापमे प्रसारितं वस्तु तत् क्रय्यं एकम् । यत्क्रेतव्यमानं यत्र
क्वापि वर्तते तत्क्रेयम् ॥ ८१ ॥</c>

<v>विक्रेयं पणितव्यं च पण्यं क्रय्यादयस्त्रिषु ।
क्लीबे सत्यापनं सत्यङ्कारः सत्याकृतिः स्त्रियाम् ॥ ८२ ॥</v>
<v>एवं विक्रेयं पणितव्यं पण्यं त्रयं विक्रेयस्य
वस्तुनः । क्रय्यादयो वाच्यलिङ्गाः । सत्यापनं सत्यापना । "सत्यापना सत्या-
कृतिः इति त्रिकाण्डे बोपालितात् । सत्यङ्कारः सत्याकृतिः त्रयं अवश्यं मयैत-
त्क्रेतव्यमित्यादिरूपस्य सत्यस्य करणे "सई करणें इति ख्याते । सत्यङ्कारस्तु
लोके सच्कार, विसार इत्यादिप्रसिद्धः" । सत्यस्य कृतिः सत्याकृतिः ।
"सत्यादशपथ" इति डाच् ॥ ८२ ॥</c>﻿द्वितीयं काण्डम्.
<v>विपणो विक्रयः संख्याः संख्येये ह्यादश त्रिषु ।
विंशत्याद्याः सदैकत्वे सर्वाः संख्येयसंख्ययोः ॥ ८३ ॥</v>
<c>समानम् । हिशब्दादेषां संख्येये एव वृत्तिर्न तु संख्यायामिति सूचितम् ।
विंशत्याद्याः विंशतिमारभ्य परार्द्धपर्यन्ताः सर्वाः संख्याः सदैकत्वे नित्यमेक-
वचनान्ताः । संख्येये संख्यायां च वर्तन्ते । तत्र संख्येये यथा । एकोनविंशतिः
पटाः । विंशत्या पुरुषैः कृतम् । सन्ति शतं गाव इत्यादि । संख्यायां यथा ।
पटानां विंशतिः । गवां शतम् ॥ ८३ ॥</c>

<v>संख्यार्थे द्विबहुत्वे स्तस्तासु चानवतेः स्त्रियः ।
पङ्क्तेः शतसहस्रादि क्रमाद्दशगुणोत्तरम् ॥ ८४ ॥</v>
<c>संख्यार्थे द्विबहुवचने स्तः । संख्या-
न्तरार्थे वर्तमानाया विंशत्यादिसंख्यायाः द्विवचने बहुवचने अपि भवत इत्यर्थः ।
यथा द्वे विंशती । गवां शतानि । "तिस्रो विंशतय इत्यादि । तासु विंश-
त्यादिषु नवतिपर्यन्ताः स्त्रियाम् ॥" पङ्क्तेरिति । पङ्क्तिर्दशसंख्या तामारभ्य
दशगुणं उत्तरं यत्र तादृशं संख्यानं क्रमात् शतसहस्रादि स्यात् । "पङ्क्तिर्द-
शाक्षरच्छन्दो दशसंख्यावलिष्वपि" इति विश्वः । यथा दशगुणा पङ्क्तिः शतं-
स्यात् । शतं दशगुणं सहस्रं स्यात् । एवमयुतादि । यदाहुः । एकदशशतस-
हस्रायुतलक्षप्रयुतकोट्यः क्रमशः । अर्बुदमब्जं खर्वनिखर्वमहापद्मशंकवस्त-
स्मात् । जलधिश्चांत्यं मध्यं परार्धमिति दशगुणोत्तराः संज्ञाः । संख्यायाः
स्थानानां व्यवहारार्थं कृताः पूर्वैरिति ॥ ८४ ॥</c>

<v>यौतवं द्रुवयं पाय्यमिति मानार्थकं त्रयम् ।
मानं तुलाऽङ्गुलिप्रस्थैर्गुञ्जाः पञ्चाद्यमाषकः ॥ ८५ ॥</v>
<c>यौतवं द्रुवयं पाय्यं इति
त्रयं मानर्थकम् मानमर्थो यस्य तत् । परिमाणवाचकमित्यर्थः । यौतवं
ओष्ठ्यान्तवर्णम् । पाय्यं तालव्यसंयुक्तान्तम् । तन्मानं तुलाङ्गुलिप्रस्थैर्भिद्यते ।
तुलामानं अङ्गुलिमानं प्रस्थमानंचेति त्रिविधमित्यर्थः । एतदेवोन्मानप्रमाण
परिमाणशब्दैः क्रमेण व्यवह्रीयते । यदुक्तम् । "ऊर्ध्वमानं किलोन्मानं परि-
माणं तु सर्वतः । आयामस्तु प्रमाणं स्यात्संख्याभिन्ना तु सर्वतः" इति ।
पञ्च गुञ्जाः आद्यमाषकः शास्त्रीयो माषकः स्यात् । यथा च शास्त्रं पञ्चकृ
ष्णलो माष इति । एकम् । आ्द्येति विशेषणं द्विकृष्णलस्य राजतमाषस्य व्यावृत्त्यर्थम् ।
तस्य शाने प्रायशो व्यवहाराभावात् ॥ ८५ ॥</c>﻿सटीकामरकोशस्य [वैश्यवर्गः
<v>ते षोडशाक्षः कर्षोऽस्त्री पलं कर्षचतुष्टयम् ।
सुवर्णबिस्तौ हेम्नोऽक्षे कुरुबिस्तस्तु तत्पले ॥ ८६ ॥</v>
<c>ते षोडश माषा अक्षः कर्षश्च स्यात् । "अस्त्री पुंसि क्लीबे च" द्वे "तोळा इति
ख्यातस्य ।" कर्षचतुष्टयं फलं स्यात् एकम् । सुवर्णः बिस्तः द्वे हेम्नः सुव-
र्णस्याक्षे अशीतिगुञ्जभिस्तुलिते सुवर्ण एवेत्यर्थः । रुद्रस्तु । "सुवर्णं स्वर्ण-
विस्तयोः" इति क्लीबमाह । तस्प हेम्नः पले कुरुबिस्त इत्येकम् ॥ ८६ ॥</c>

<v>तुला स्त्रियां पलशतं भारः स्याद्विंशतिस्तुलाः ।
आचितो दश भाराः स्युः शाकटो भार आचितः ॥ ८७ ॥</v>
<c>पलानां शतं तुला स्यात् एक स्त्रियाम् । विंशतिस्तुलाः एको भारः स्यात्
एकम् । "भारः स्याद्वीवधे विष्णौ पलानां द्विसहस्रके" इति कोशान्तरम् ।
पुरुषेण हि द्वे पलसहस्त्रे वोढुं शक्यते । भ्रियत इति भारः । दश भाराः
आचित इति स्युः । यः शाकटः शकटेन विढुं शस्यो भारः सोऽप्याचित
इत्येकम् । "आचितः शकटोन्मेषे पलानामयुतद्वये" इति विश्वः ॥ ८७ ॥</c>

<v>कार्षापणः कार्षिकः स्यात्कार्षिके ताम्रिके पणः ।
अस्त्रियामाढकद्रोणौ खारी वाहो निकुञ्चकः ॥ ८८ ॥</v>
<c>कार्षापणः कार्षिकः द्वे राजतकर्षपरिमितरूपकस्म रुपया इति ख्यातस्य ।
"कार्षाणोऽस्त्री कार्षिके पणषोडशिकेऽपि च" इति कोशान्तरम् । ताम्रिके 
ताम्रसंबन्धिकर्षप्रमाणे तस्मिन्कार्षिके पण इत्येकं पैसा इति ख्यातस्य । इति 
तुलामानमुक्तम् । अङ्गुलिमानं हस्तादि तु नृवर्गे उक्तम् । प्रस्थमानं त्वाह ।
आढकादयः शब्दाः परिमाणार्थकाः परिमाणविशेषवाचकाः पृथक् प्रत्येकं
भिन्ना इत्यर्थः । तत्र आढक इत्येकं पायली इति ख्यातस्य । द्रोण इत्येकं
अदमणी इति ख्यातस्य । द्वे अप्यस्त्रियाम् । खारी इत्येकं दीडमणी इति
ख्यातस्य । खार इति पुंसि वा । खारिरिति ह्रस्वान्तोऽपि स्त्रियाम् । वाह
इत्येकं बारामणी इति ख्यातस्य । निकुञ्चक इत्येकं मूठ इति ख्यातस्य  ॥८८ ॥</c>﻿द्वितीयं काण्डम्. 
<v>कुडवः प्रस्थ इत्याद्याः परिमाणार्थकाः पृथक् ।
पादस्तुरीयो भागः स्यादंशभागौ तु वण्टके ॥ ८९ ॥</v>
<c>कुडव इत्येकं पावशेर इति ख्यातस्य । कुटप इति मुकुटः ।
कुडपो वा । कुडवप्रमाणं तु । मृद्वेणुकाष्ठलोहादेः पात्रं यच्चतुरङ्गुलम् ।
विस्तीर्णं च तथोच्चं च तन्मानं कुडवं वदेत् । प्रस्थ इत्येकं शेर इति
ख्यातस्य । आद्यशब्दाच्छूर्पभारादिग्रहः । यदाहुः । "पलं प्रकुञ्चकं मुष्टिः
कुडवस्तच्चतुष्टयम् । चत्वारः कुडमाः प्रस्थतुष्प्रस्थं तथाऽऽढकम् । अष्टाढको 
भवेद्द्रोणो द्विद्रोणः शूर्प उच्यते । "सार्धशूर्पो भवेत्स्वारी द्विशूर्पा द्रोण्युदाह्रता ।
तामेव भारं जानीयाद्वाहो भारचतुष्टयम्" इति । अन्यच्च । "अष्टमुष्ट्रिर्भवेत्कुञ्चिः
कुञ्चयोऽष्टौ तु पुष्कलम् । पुष्कलानि तु चत्वारि आढकः परिकीर्तितः ।
चतुराढको भवेद्द्रोणः" इत्येतन्मानलक्षणमित्युक्तम् । अत्र पलादित्रयं अभी-
न्नम् । तत्तद्देशभेदात्संख्यान्यथात्वं च यथा मगधदेशे । "द्रोणस्तु खार्याः
खलु षोडशांशः स्यादाढको द्रोणचतुर्थभागः" इत्यादि । रूपकादेश्चतुर्थभागः
पाद इत्युच्यते एकं "पावली इत्यादि ख्यातस्य" । अंशः भागः वण्टकः त्रीणि
भागमात्रस्य "वांटा इति ख्यातस्य" ॥ ८९ ॥</c>

<v>द्रव्यं वित्तं स्वापतेयं रिक्थमृक्थं धनं वसु ।
हिरण्यं द्रविणं द्युम्रमर्थरैविभवा अपि ॥ ९० ॥</v>
<c>द्रव्यं वित्तं स्वापतेयं रिक्थं
ऋक्थं धनं वसु हिरण्यं द्रविणं द्युम्नुं अर्थः राः विभवः त्रयोदश धनस्य ।
तत्र अर्थादित्रयं पुंसि । "रा द्वयोर्विभवे स्वर्णे" इति रुद्रः । रायौ रायः ॥ ९० ॥</c>

<v>स्यात्कोशश्च हिरण्यं च हेमरूप्ये कृताकृते ।
ताभ्यां यदन्यत्तत्कुप्यं रूप्यं तद्द्वयमाहतम् ॥ ९१ ॥</v>
<c>कोशः हिरण्यं द्वे अपि घटिताघटितयोर्हेमरूप्ययोः । कोशस्तालव्यान्तो मूर्द्ध-
न्यान्तो वा । ताभ्यां हेमरूप्याभ्यां यदन्यत्ताम्रादिकं तत्कुप्यं स्यात् । एकम् ।
कुप्यं ह्रस्वादि । गुपेरादेः कत्वं च संज्ञायामित्यनेन गकारस्य ककारः । अर्था-
द्धिरण्यं रूप्यं चाकुप्यं । तद्द्वयं कुप्यमकुप्यं च आहतं "मुद्रितं चेत्" रूप्यं
"एकं नाणें इति ख्यातस्य" । रूपमाहन्यतेऽस्य रूप्यम् । "रूपादाहत" इति
यप् । "रूप्यं स्यादाहतस्वर्णरजतं रजतेऽपि च" इति विश्वः ॥ ९१ ॥</c>

<v>गारुत्मतं मरकतमश्मगर्भो हरिन्मणिः ।
शोणरत्नं लोहितकः पद्मरागोऽथ मौक्तिकम् ॥ ९२ ॥</v>
<c>गारुत्मतं मरकतं अश्मगर्भः हरिन्मणिः चत्वारि पाच इति प्रसिद्धस्य मणेः । शोण
रत्नं लोहितकः पद्मरागः त्रीणि पद्मरागस्य "माणीक इति ख्यातस्य" ।
मौक्तिकम् ॥ ९२ ॥</c>﻿सटीकामरकोशस्य [वैश्यवर्गः
<v>मुक्ताऽथ विद्रुमः पुंसि प्रवालं पुन्नपुंसकम् ।
रत्नं मणिर्द्वयोरश्मजातौ मुक्तादिकेऽपि च ॥ ९३ ॥</v>
<c>मुक्ता द्वे "मोती इति प्रसिद्धस्य" । मुच्यते शुक्ति-
भिर्मौक्तिकम् । विद्रुमः प्रवालः "द्वे पोंवळें इति ख्यातस्य । क्लीबे प्रवालम्" ।
रत्नं मणिः द्वे अश्मजातौ मरकतादौ मुक्तादिकेऽपि वर्तेते । तत्र मणिः
स्त्रीपुंसयोः । "स्त्रीयां ङीषन्तोऽपि मणी" । आदिशब्दाद्विद्रुमेऽपि । रमन्ते-
ऽस्मिन् रत्नम् । "कनकं कुलिशं नीलं पद्मरागं च मौक्तिकम् । एतानि पञ्च
रत्नानि रत्नशास्त्रविदो विदुः । सुवर्णं रजतं मुक्ता राजावर्तं प्रवालकम् । रत्नं-
पञ्चकमाख्यातं शेषं वस्तु प्रचक्षते" इति वा । "मुक्ताफलं हिरण्यं च वैडूर्यं
पद्मरागकम् । पुष्परागं च गोमेदं नीलं गारुत्मकं तथा । प्रवालयुक्तान्यु-
क्तानि महारत्नानि वै नव" इति ॥ ९३ ॥</c>

<v>स्वर्णं सुवर्णं कनकं हिरण्यं हेम हाटकम् ।
तपनीयं शातकुम्भं गाङ्गेयं भर्म कर्बुरम् ॥ ९४ ॥</v>
<c>स्वर्णाद्येकोनविंशतिः सुवर्णस्य ।
तत्र हेमभर्मणी नान्ते ॥ ९४ ॥</c>

<v>चामीकरं जातरूपं महारजतकाञ्चने ।
रुक्मं कार्तस्वरं जाम्बूनदमष्टापदोऽस्त्रियाम् ॥ ९५ ॥</v>
<c>अष्टापदं क्लीबपुंसोः । शातकौम्भमिति द्विरू-
पकोशः । कर्बूरमिति दीर्घमध्यं शब्दरत्नावल्याम् । कर्चूरम् । "कर्चूरः
स्यात्पुमान् शट्यां सुवर्णे पुनपुंसकम्" इति मेदिनी । भर्ममित्यदन्तमपि द्विरूप-
कोशे । गाङ्गेया नाम गङ्गायाः अपत्यम् । तदुक्तं वायुपुराणे । "यं गर्भं सुषुवे
गङ्गा पावकाद्दीप्ततेजसम् । तदुल्बं पर्वते न्यस्तं हिरण्यं समपद्यते" इति । जात-
रूपमित्यत्र प्रशस्तं जातं जातरूपम् । प्रशंसायां रूपप् ॥ ९५ ॥</c>

<v>अलङ्कारसुवर्णं यच्छङ्गीकनकमित्यदः ।
दुर्वर्णं रजतं रूप्यं खर्जूरं श्वेतमित्यपि ॥ ९६ ॥</v>
<c>यदलङ्काररूपं सुवर्णं तत् शृङ्गीकनकमित्येकम् । शृङ्गीति पृथगपि । यन्माला-भूषणं
कनकं शृङ्गीति । दुर्वर्णादिपञ्चकं रजतस्य । "तत्र खर्जुरं ह्रस्वोकारामिति
रामनाथः" । अपिशब्दाचारं कलधौतमित्यपि ॥ ९६ ॥</c>

<v>रीतिः स्त्रियामारकूटो न स्त्रियामथ ताम्रकम् ।
शुल्बं म्लेच्छमुखं ह्यष्टवरिष्ठोदुम्बराणि च ॥ ९७ ॥</v>
<c>रीतिः आरकूटः द्वे पित्तलस्य तत्र रीतिः स्त्रियाम् । रीतीत्यपि । आरकूटः पुंसि क्लीबे 
च । ताम्रकं शुल्बं म्लेच्छमुखं द्य्वष्टं "द्विष्टमपि" वरिष्ठं उदम्बरं "औदुम्बरं 
भवेत्ताम्ने फलादौ यज्ञशाखिणः" इत्यजयः । षट् ताम्रस्य ॥ ९७ ॥</c>﻿द्वितीयं काण्डम्, 
<v>लोहोऽस्त्री शस्त्रकं तीक्ष्णं पिण्डं कालायसायसी ।
अश्मसारोऽथ मण्डूरं सिंहाणमपि तन्मले ॥ ९८ ॥</v>
<c>लोहः शस्त्रकं तीक्ष्णं पिण्डं कालायसं "कृष्णायसमिति रत्नमाला" । अयः अश्म-
सारः सप्त लोहस्य । "अश्मसारं च शस्त्रकम्" इत्यमरमाला । मण्डूरं सिंहाणं
"सिहानमित्यपि पाठः" । सिङ्घाणमित्यपि" द्वे लोहमलस्य लोहकीट
इति ख्यातस्य । मण्डूरं टवर्गमध्यम् ॥ ९८ ॥</c>

<v>सर्वं च तैजसं लोहं विकारस्त्वयसः कुशी ।
क्षारः काचोऽथ चपलो रसः सूतश्च पारदे ॥ ९९ ॥</v>
<c>सर्वमपि तैजसं सुवर्णरजता-
दिकं लोहमित्युच्यते । प्रज्ञाद्यणि लौहमित्यपि । यद्वा सर्वं स्वर्णादि-
तैजसं लोहं च स्यात् । तेजसो विकारस्तैजसम् । यदुक्तम् । "सुवर्णं रजतं
ताम्रं रीतिः कांस्यं तथा त्रपु । सीसं कालायसं चैवमष्टौ लोहानि चक्षते"
इति । अयस्तु विशेषाल्लोहसंज्ञम् । अयसो विकारः फालाख्यः कुशी स्यात् ।
यच्छाश्वतः । कुशी वला कुशी फाले इति । एकं स्त्रीलिङ्गम् । क्षारः काचः
द्वे काचस्य "कांच बांगडखार इति ख्यातस्य" क्षरति क्षारः । चपलः रसः 
सूतः पारदः । पारतः । "रसेन्द्रः पारदः प्रोक्तः पारतोऽपि निगद्यते" इति
तारपालः । "पारतस्तु मनाक्पाण्डुः सूतस्तु रहितो मलात् । पारदस्तु मनाक्
शीतः सर्वे तुल्यगुणाः स्मृताः" इति शब्दार्णवः । चत्वारि पारदस्य "पारा
इति ख्यातस्य" ॥ ९९ ॥</c>

<v>गवलं माहिषं शृङ्गमभ्रकं गिरिजामले ।
<c>स्रोतोञ्जनंतु सौवीरं कापोताजनयामुने ॥ १०० ॥</v>
यन्माहिषं शृङ्गं तद्गवलमित्येकम् । पारदो हि
प्रायेण गबले निधाप्यते तत्र तदभिधानम् । अभ्रकं गिरिजामलं द्वे "अभ्रक
इति ख्यातस्य" । अभ्रस्य प्रतिकृतिरभ्रकम् । गिरिजम् । अमलमिति
कश्चित् । तन्मते त्रीणि । "गिरिजं गिरिजाबीजममलं गवलध्वजम्" इति
वाचस्पतिः स्रोतोञ्जनं सौवीरं कापोताञ्जनं यामुनं चत्वारि सौविराञ्जनस्य
"सुरमा इति ख्यातस्य" । यमुनास्रोतसो जातमञ्जनं स्रोतोञ्जनम् । सुवीर-
देशे भवं सौवीरम् । धन्वन्तरिस्तु । "अञ्जनं मेचकं कृष्णसौवीरं स्यात्सुवी- 
रजम् । कापोतकं यामुनं च स्रोतोञ्जनमुदाह्रतम्" इति ॥ १०० ॥</c>﻿सटीकामरकोशस्य [ वैश्यवर्गः
<v>तुत्थाञ्जनं शिखिग्रीवं वितुन्नकमयूरके ।
कर्परी दार्विकाक्वाथोद्भवं तुत्थं रसाञ्जनम् ॥ १०१ ॥</v>
<c>तुत्याञ्जनं शिखिग्रीवं बितुन्नकं मयूरकं कर्परी पञ्च तुत्थाञ्जनस्य मोरचूद इति
ख्यातस्य । तुदत्यक्षिरोगान् तुत्थम् । तुत्थं च तदञ्जनं च । दार्विका दारुह-
रिद्रा तत्काथोद्भवम् । तस्याः क्वाथे "समभागेन अजादुग्धेन" संस्कृतं तुत्थं
तुत्थाञ्जनं रसाञ्जनादिसंज्ञं स्यात् । "दर्विकेत्यपि" । रसाञ्जनम् ॥ १०१ ॥</c>

<v>रसगर्भं तार्क्ष्यशैलं गन्धाश्मनि तु गन्धिकः ।
सौगन्धिकश्च चक्षुष्याकुलाल्यौ तु कुलत्थिका ॥ १०२ ॥</v>
<c>रसगर्भं तार्क्ष्यशैलं त्रीणि । केचित्तुत्थरसाञ्जनमिति समस्तं पेठुः । गन्धाश्मा
गन्धिकः "गन्धक इत्यपि" सौगन्धिकः त्रीणि गन्धकस्य । चक्षुष्या कुलाली
कुलत्थिका त्रयं "तुत्थविशेषस्य निळा सुरमा इति ख्यातस्य" । चक्षुषे
हिता चक्षुष्या । कुले तिष्ठति तत्प्रतिकृतिः कुलत्थिका ॥ १०२ ॥</c>

<v>रीतिपुष्पं पुष्पकेतु पुष्पकं कुसुमाञ्जनम् ।
पिञ्जरं पीतनं तालमीलं च हरितालके ॥ १०३ ॥</v>
<c>रीतिपुष्पं पुष्पकेतु पुष्पकं "पौष्पकमित्यपि" कुसुमाञ्जनं चत्वारि संताप्तपित्तलादुत्प-
न्नस्य "जस्ताचें फूल इति ख्यातस्य" । पुष्पकेतु उदन्तं क्लीबे । पिञ्जरं पीतनं
तालं आलं "अलम्" । "हरितालमलं तालवर्णकं नटभूषणम्" इति माधवः ।
हरितालकं पञ्च हरितालस्य ॥ १०३ ॥</c>

<v>गैरेयमर्थ्यं गिरिजमश्मजं च शिलाजतु ।
बोलगन्धरसप्राणपिण्डगोपरसाः समाः ॥ १०४ ॥</v>
<c>गैरेयं अर्थ्यं गिरिजं अश्मजं शिला-
जतु पञ्च शिलाजतुनः "शिलाजित इति ख्यातस्य" । अर्थ्यते रसायनार्थिभि-
रर्थ्यम् । शिलायां स्त्रवल्लाक्षाकृतित्वाच्छिलाजतु । बोलः गन्धरसः "रसगन्ध
इति स्वामी । राजदन्तातादित्वात्" । प्राणः पिण्डः गोपरसः पञ्च गन्धरसस्य ।
"रक्त्या बोळ इति ख्यातस्य" । गोपः रसश्चेति पृथगपि । अत्र गोस इति
मुकुटः । गां जलं स्यति । षोऽन्तकर्मपि । गोप इति स्वामी । गन्धप्रधानो
रसोऽस्य गन्धरसः ॥ १०४ ॥</c>﻿द्वितीयं काण्डम्.
<v>डिण्डीरोऽब्धिकफः फेनः सिन्दूरं नागसंभवम् ।
नागसीसकयोगेष्टवप्राणि त्रपु पिञ्चटम् ॥ १०५ ॥</v>
<c>डिण्डीरः । "हिण्डीरः इत्यपि" । हिण्डिर इति 
शब्दरत्नावल्याम् । अब्धिकफः फेनः त्रयं सागरमलाख्यस्य समुद्रफेनस्य ।
सिन्दूरं नागसंभवं द्वे "सेंदूर इति ख्यातस्य" । नागात्सीसात्संभवोऽस्य
नागसंभवम् । नागं सीसकं योगेष्ठं वप्रं "वर्धमिति मुकुटः । "वृधु वर्धने" । वृधि-
वपिभ्यां रन् । चत्वारि सीसस्य "शिसें इति ख्यातस्य" । त्रपु पिञ्चटम् ॥ १०५ ॥</c>

<v>रङ्गवङ्गे अथ पिचुस्तूलोऽथ कमलोत्तरम् ।
स्यात्कुसुम्भं वह्निशिखं महारजनमित्यपि ॥ १०६ ॥</v>
<c>रङ्ग वङ्गं चत्वारि वङ्गे "कथिल इति ख्याते" । पिचुः तूलः द्वे
कार्पासस्य । कमलोत्तरं कुसुम्भं वह्निशिखं महारजनं चत्वारि कुसुम्भस्य ।
रज्यते वस्त्राद्यनेन रजनम् । महञ्च तद्रजनं च महारजनम् ॥ १०६ ॥</c>

<v>मेषकम्बल ऊर्णायुः शशोर्णं शशलोमनि ।
मधु क्षौद्रं माक्षिकादि मधूच्छिष्टं तु सिक्थकम् ॥ १०७ ॥</v>
<c>मेषकम्बलः ऊर्णायुः द्वे कम्बलस्य । ऊर्णायुरुदन्तः पुंसि । शशोर्णं शशलोम द्वे शशलोम्नः ।
मधु क्षौद्रं माक्षिकं त्रीणि मधुनः । आदिना भ्रामरपौत्तिकादिग्रहणम् । मधू-
च्छिष्टं सिक्थकं द्वे "मेण इति ख्यातस्य" मधुना उच्छिष्यते मधूच्छिष्टम् ॥ १०७ ॥</c>

<v>मनःशिला मनोगुप्ता मनोह्वा नागजिह्विका ।
नैपाली कुनटी गोला यवक्षारो यवाग्रजः ॥ १०८ ॥</v>
<c>मनःशिला "मनःशिल इति द्विरुपकोशः" । मनोगुप्ता मनोह्वाष्ट
नागजिह्विका चत्वारि मनःशिलायाः । "मनःशब्दवाच्या शिला मनः-
शिला" । नैपाली कुनटी गोला त्रीणि नैपालदेशोद्भवायां मनःशिलायाम् ।
सप्तैकार्था इत्येके । यवक्षारः यवाग्रजः ॥ १०८ ॥</c>﻿सटीकामरकोशस्य [शूद्रवर्गः 
<v>पाक्योऽथ सर्जिकाक्षारः कापोतः सुखवर्चकः ।
सौवर्चलं स्याद्रुचकं त्वक्क्षीरी वंशरोचना ॥ १०९ ॥</v>
<c>पाक्यः त्रीणि दग्धय-
वाङ्कुरेभ्यो जायमानस्य क्षारभेदस्य "जवखार इति ख्यातस्य" । सर्जिका-
क्षारः । "सृजिकाक्षार इति रामनाथः" । कापोतः सुखवर्चकः त्रीणि क्षारभे-
दस्य "सज्जीखार इति ख्यातस्य" । सर्जिकां दग्ध्वा क्षार्यते यः स सर्जि-
काक्षारः । सौवर्चलं रुचकं द्वे क्षारभेदस्य "संचळवार इति ख्यातस्य" ।
प्रागुक्तमपि क्षारप्रसङ्गात् पुनरुक्तम् । पञ्चापि सर्जिकाक्षारस्येति सुभूत्या- 
दयः । "त्वक्षीरी वंशरोचना " वंशलोचना" इति हेमचन्द्रः द्वे वेणुजन्यस्यौष-
धिविशेषस्य "वंशलोचन इति ख्यातस्य" । त्वक्षीरी वंशजा शुभ्रा वंश-
क्षीरी तु वैणवीति कोशान्तरम् ॥ १०९ ॥</c>

<v>शिग्रुजं श्वेतमरिचं मोरटं मूलमैक्षवम् ।
ग्रन्थिकं पिप्पलीमूलं चटिकाशिर इत्यपि ॥ ११० ॥</v>
<c>शिग्रज श्वेतमरिचं द्वे सौभाञ्जन-
बीजस्य "शेवग्याचें बीं इति ख्यातस्य" । इक्षुसंबन्धि मूलकं मोरटं स्यात्
एकं "इक्षुमूलस्य" । ग्रन्थिकं पिप्पलीमूलं चटिकाशिरः । "चटकाशिरः"
इति हेमचन्द्रः । चटकायाः शिर इव । चटका शिरः इति पृथगपि । "शिरो
ना पिप्पलीमूले" इति मेदिनी । त्रयं पिप्पलीमूलस्य "पिंपळीमूळ इति
ख्यातस्य" ॥ ११० ॥</c>

<v>गोलोमी भूतकेशो ना पत्राङ्गं रक्तचन्दनम् ।
त्रिकटु त्र्युषणं व्योषं त्रिफला तु फलत्रिकम् ॥ १११ ॥</v>
इति वैश्यवर्गः ॥ ९ ॥
<c>गोलोमी भूतकेशः द्वे "जटामांसी इति प्रसिद्धायाः" ।
गौरिव लोमान्यस्याः सा गोलोमी । "गोलोमी श्वेतदूर्वायां स्याद्वचाभूतकैश-
योः" इति विश्वः । पत्राङ्गं रक्तचन्दनं द्वे रक्तचन्दनसदृशस्य रक्तसारस्य "कृष्ण-
सिंसव, पतंग इति च ख्यातस्य । पत्राण्यङ्गेऽस्य पत्राङ्गम्"। त्रिकटु त्र्यूषणं
"त्र्युषणमिति द्विरूपकोशः" व्योषं त्रीणि शुण्ठपिप्पलीमरीचानां समाहा-
रस्य । त्रिफला "तृफला" । "तृफला त्रिफला च" इति त्रिकाण्डशेषः । फलत्रिकं
द्वे हरीतक्यामलकबिभीतकफलानां समाहारस्य ॥ १११ ॥</c>
इति वैश्यवर्गः ॥ ९ ॥

<v>शूदाश्चावरवर्णाश्च वृषलाश्च जघन्यजाः ।
आचण्डालात्तु संकीर्णा अम्बष्ठकरणादयः ॥ १ ॥</v>
<c>शूद्रः अवरवर्णः वृषलः जघन्यजः जघन्यात्पादाज्जातः । "जनी प्रादुर्भावे" ।
चत्वारि शूद्रस्य । चण्डालो ब्राह्मण्यां शूद्राज्जातस्तमभिव्याप्य वक्ष्यमाणा
अम्बष्ठकरणादयः । "आदिना उग्रादयः" । संकीर्णाः प्रतिलोमानुलोमजत्वा-
न्मिश्राः । एकम् । ते च संकरजातीयाः करणाम्बष्ठोग्रमागधमाहिष्यक्षत्तृसूत-
वैदेहकरथकारपारसवचण्डालाख्याः एकादशेति ॥ १ ॥</c>﻿द्वितीयं काण्डम्.
<v>शूद्राविशोस्तु करणोऽम्बष्ठो वैश्याद्विजन्मनोः ।
शूद्राक्षत्रिययोरुयो मागधः क्षत्रियाविशोः ॥ २ ॥</v>
<c>शूद्रा शूद्रजातिरङ्गना विट् वैश्यः तयोः सुत इति वक्ष्यमाणेनान्वयः स करण इत्येकम् । स तु
लेखनवृत्तिः । वैश्यायां ब्राह्मणाज्जातः सुतोऽम्बष्ठः । स तु चिकित्सावृत्तिः ।
शूद्रायां क्षत्रियाज्जातः उग्रः । स तु शस्त्रवृत्तिः । क्षत्रियायां वैश्याज्जातो
मागधः । स तु राजादिस्तुतिपाठवृत्तिः । एकैकम् ॥ २ ॥</c>

<v>माहिषोऽर्याक्षत्रिययोः क्षत्ताऽर्याशूद्रयोः सुतः ।
ब्राह्मण्यां क्षत्रियात्सूतस्तस्यां वैदेहको विशः ॥ ३ ॥</v>
<c>अर्या वैश्या । वैश्यायां क्षत्रियाज्जातो माहिषः "माहिष्यः" । अस्य ज्योतिषं शाकुन शास्रं
स्वरशास्त्रं च जीविका । माहिष्योऽर्याक्षत्रिययोरित्यपि पाठः । अर्या क्षत्रिया
तस्यां शूद्राज्जातः क्षत्ता । तस्य वृत्तिः पापर्द्धिकादिः । क्षत्तारौ । ब्राह्मण्यां
क्षत्रियाज्जातः सूत इत्युच्यते तस्य गजबन्धनमश्वानां वाहनं कर्म सारथेरित्या-
दिर्जीविका । तस्यां ब्राह्मण्यां वैश्याज्जातो वैदेहकः । चतुःषष्टिकलाकर्म-
शैक्ष्यं तदुपजीविका । पण्याङ्गनानां राज्ञां च कुर्यात्सङ्गं तदिच्छया । उप-
जीव्यं तु तास्वेवेति । एकम् ॥ ३ ॥

<v>रथकारस्तु माहिष्यात्करण्यां यस्य संभवः ।
स्याच्चण्डालस्तु जनितो ब्राह्मण्यां वृषलेन यः ॥ ४ ॥</v>
<c>करण्यां शूद्रविशोः सुतायां माहिष्या-
द्वैश्याक्षत्रिययोः जाताज्जातो रथकारः स्यात् । अस्य वर्तनं तु । रथकर्मे
न्धनादिभिः । ब्राह्मण्यां वृषलेन शूद्रेण य उत्पादितः स चण्डालः स्यात् ।
"चाण्डाल इत्यपि" । मृतचैलैर्निन्द्यमांसैः श्मशाने तस्य जीवितमित्येकैकम् ॥ ४ ॥</c>

<v>कारुः शिल्पी संहतैस्तैर्द्वयोः श्रोणिः सजातिभिः ।
कुलकः स्यात्कुलश्रेष्ठी मालाकारस्तु मालिकः ॥ ५ ॥</v>
<c>कारुः शिल्पी द्वे चित्रकारादेः । शिल्पं कला सास्यस्य शिल्पी ।
"तक्षा च तन्तुवायश्च नापितो रजकस्तथा । पञ्चमश्चर्मकारश्च कारवः शिल्पिनो
मताः" इत्यपि । तैः सजातिभिः संहतैः श्रेणिः । सजातीयशिल्पीसङ्घः श्रेणि-
रित्यर्थः । स स्त्रीपुंसलिङ्गः । एकम् । कुलकः । "कुलिकः । कुलिको नाग-
भेदे स्याद्द्रुभेदे कुलसत्तमे" इति मेदिनी । कुलश्रेष्ठी द्वे शिल्पिकुलप्रधा-
नस्य । शिल्पिभेदानाह । मालाकारः मालिकः द्वे "माळी इति प्रसि-
द्धस्य" । पुष्पमाला पण्यमस्य मालिकः ॥ ५ ॥</c>



﻿सटीकामरकोशस्य [शूद्रवर्गः
<v>कुम्भकारः कुलालः स्यात्पलगण्डस्तु लेपकः ।
तन्तुवायः कुविन्दः स्यात्तुन्नवायस्तु सौचिकः ॥ ६ ॥</v>
<c>कुम्भकारः कुलालः "द्वे
कुंभार इति ख्यातस्य" । पलगण्डः लेपकः द्वे गृहादौ लेपकारस्य "गंवडी
इत्यादि ख्यातस्य" । तन्तुवायः "तन्त्रवायः तन्द्रवायः तन्त्रवाप इति ओष्ठ्या-
न्तोऽपि" । कुविन्दः "कुपिन्द इत्यपि । कुप क्रोधे" । द्वे पटानां निर्मातरि
कोष्टी इति ख्याते" । तुन्नवायः सौचिकः द्वे कञ्चुक्यादेर्निर्मातरि "शिंपी 
इति ख्याते" । सूच्या वानं शिल्पमस्य सौचिकः ॥ ६ ॥</c>

<v>रङ्गाजीवश्चित्रकरः शस्त्रमार्जोऽसिधावकः ।
पादुकृञ्चर्मकारः स्याद्व्योकारो लोहकारकः ॥ ७ ॥</v>
<c>रङ्गाजीवः चित्रकरः द्वे "चितारी, रंगारी इत्यादि ख्यातस्य" । रङ्गं श्वेतपीतरक्तादिक-
माजीवति रङ्गाजीवः । शस्त्रमार्जः असिधावकः द्वे शस्त्रधर्षणोपजीविनः
"शिकलगार इति ख्यातस्य" । पादकृत् चर्मकार द्वे "चांभार इति
ख्यातस्य" । पादूः पादत्राणि करोति पादकृत् तान्तः । व्योकारः लोह-
कारकः द्वे लोहार इति ख्यातस्य । व्यो इत्यव्ययं लोहबीजवाचीति
श्रीभोजः ॥ ७ ॥</c>

<v>नाडिन्धमः स्वर्णकारः कलादो रुक्मकारकः ।
स्याच्छाङ्खिकः काम्बविकः शौल्बिकस्ताम्रकुट्टकः ॥ ८ ॥</v>
<c>नाडिन्धमः स्वर्णकारः कलादः रुक्मकारकः चत्वारि
स्वर्णकारस्य "सोनार इति ख्यातस्य" । शाङ्खिकः काम्बविकः द्वे शङ्खवल-
यादेः कर्तरि कंकणकार, "कांसार" इति ख्याते । शौल्बिकः ताम्रकुट्टकः
द्वे "तांबट इति ख्यातस्य" शुल्बं ताम्रं तद्धटनं शिल्पमस्य शौल्बिकः ॥ ८ ॥</c>

<v>तक्षा तु वर्द्धकिस्त्वष्टा रथकारस्तु काष्ठतट् ।
ग्रामाधीनो ग्रामतक्षः कौटतक्षोऽनधीनकः ॥ ९ ॥</v>
<c>तक्षा वर्द्धकिः त्वष्टा रथकारः काष्ठतट् पञ्च वर्द्धकेः "सुतार इति ख्यातस्य" ।
वर्द्धयति छिनत्ति काष्ठं वर्द्धकिः । तक्षाणो । त्वष्टारौ । काष्ठं तक्ष्णोति तनू-
करोति काष्ठतट् । काष्ठतक्षौ । ग्रामाधीनो यस्तक्षा स ग्रामतक्ष इत्येकं
"गांवचा सुतार इति ख्यातस्य" । "ग्रामकोटाभ्यां च तक्ष्णः" इति टच् ।
अनधीनककः स्वधीनो यस्तक्षा स कौटतक्षः स्यात् । एकम् ॥ ९ ॥</c>﻿द्वितीयं काण्डम्. 
<v>क्षुरी मुण्डी दिवाकीर्तिनापितान्तावसायिनः ।
निर्णेजकः स्याद्रजकः शौण्डिको मण्डहारकः ॥ १० ॥</v>
<c>क्षुरी मुण्डी । क्षुरि मुण्डि इतिह्रस्वघटितपाठोऽपि । दिवाकीर्तिः नापितः अन्ताव-
सायी पञ्च नापितस्य "नाहावी इति ख्यातस्य" । निर्णेजकः रजकः द्वे
वस्त्राणां धावकस्य "परीट इति ख्यातस्य" । शौण्डिकः मण्डहारकः द्वे
सुराजीविनः "कलाल इति ख्यातस्य" । शुण्डा सुरा सा पण्यमस्य शौण्डिका ॥ १० ॥</c>

<v>जाबालः स्यादजाजीवो देवाजीवस्तु देवलः ।
स्यान्माया शाम्बरी मायाकारस्तु प्रतिहारकः ॥ ११ ॥</v>
<c>जाबालः अजाजीवः द्वे अजापालस्य "मेढपाळ, मेंढक्या, धनगर
इति ख्यातस्य" । देवाजीवः "देवाजीवीत्यपि" देवलः द्वे देवसेवोपजी-
विनः "गुरव, देवळी इति ख्यातस्य । देवं लक्षणया तत्स्वं लातीति देवलः"
माया शाम्बरी द्वे इंद्रजालस्य "गारूड इति ख्यातस्य" । शम्बराख्यस्यासुर-
स्येयं शाम्बरी । मायाकारः प्रतिहारकः "प्रतिहारिकः प्रातिहारिक इत्यपि
द्वे मायाविनः गारुडीति ख्यातस्य" । प्रतिहारो व्याजः प्रयोजनमस्य स
तथा ॥ ११ ॥</c>

<v>शैलालिनस्तु शैलूषा जायाजीवाः कृशाश्विनः ।
भरता इत्यपि नटाश्चारणास्तु कुशीलवाः ॥ १२ ॥</v>
<c>शैलाली शैलूषः जायाजीवः कुशाश्वी भरतः भारत इत्यपि ।
"कुशाश्वेन च यत्प्रोक्तं नटसूत्रमधीयते । रङ्गावतारी शैलूषो नटो भरत-
भारतौ" इति वाचस्पतिः । नटः षट्कं नटेषु "नटवा इति ख्यातेषु"
नटति नृत्यति नटः । चारणः कुशीलवः द्वे कथकानां नटविशेषाणाम् ।
"कुत्सितं शीलमस्त्यस्य कुशीलवः" ॥ १२ ॥</c>

<v>मार्दङ्गिका मौरजिकाः पाणिवादास्तु पाणिघाः ।
वेणुध्माः स्युर्वैणविका वीणावादास्तु वैणिकाः ॥ १३ ॥</v>
<c>मार्दङ्गिकाः मौरजिकाः द्वे
मृदङ्गवादनकुशलानां "मृदंगी पखवाजी इति ख्यातानाम्" । पाणिवादाः
पाणिघाः द्वे ये पाणितलेनैव पाण्यन्तरे मृदङ्गादिध्वनिमनुकुर्वन्ति तेषां
"हाताचे तालधारी इति ख्यातानाम्" । वेणुध्माः वैणविकाः द्वे वेणुवा-
दिनां "पांवेकरी इति ख्यातानाम्" । वेणुध्माः आहन्तः सोमपावत् । वीणा
वादाः वैणिकाः द्वे वीणावादनं शिल्पमेषां "विणेकरी इति ख्यातानाम्" ॥ १३ ॥</c>﻿सटीकामरकोशस्य [शूद्रवर्गः
<v>जीवान्तकः शाकुनिको द्वौ वागुरिकजालिकौ ।
वैतंसिकः कौटिकश्च मांसिकश्च समं त्रयम् ॥ १४ ॥</v>
<c>जीवान्तकः "जीवन्तिक इत्यपि" शाकुनिकः द्वे पक्षिणां हन्तरि
"पक्षांचा पारधी इति ख्याते" । वागुरिकः जालिकः द्वे जालेन मृगान्ब-
ध्नतः । वागुरा मृगबन्धनी तया चरति वागुरिकः । वैतंसिकः कौटिकः
मांसिकः त्रयं यो मांसविक्रयेण जीवति तस्य "खाटिक इति ख्यातस्य" ।
वीतंसेन मृगपक्ष्यादिबन्धनोपायेन चरति वैतंसिकः । कूटेन मृगादिबन्धनयं-
न्त्रेण चरति कौटिकः । मांसं पण्यमस्य मांसिकः ॥ १४ ॥</c>

<v>भृतको भृतिभुक् कर्मकरो वैतनिकोऽपि सः ।
वार्तावहो वैवधिको भारवाहस्तु भारिकः ॥ १५ ॥</v>
<c>भृतकः भृतिभुक् कर्मकरः वैतनिकः चत्वारि वेतनोपजीविनः "चाकर, मजूर इति
प्रसिद्धस्य" । भृतिर्चेतनं भृतिं वेतनं भुङ्क्ते भृतिभुक् । वार्तावहः वैवधिकः
"विवधिक इत्यपि" द्वे वार्ताया वाहके "कावड्या इति ख्याते" । विवधः
पर्याहारः तं वहति वैवधिकः । विवधवीवधशब्दौ उभयतः बद्धशिक्ये
स्कन्धवाह्ये काष्ठे वर्तेते । भारवाहः भारिकः द्वे ओझेकरी इति ख्यातस्य ।
भारीति नान्तोऽप्यन्यत्र" ॥ १५ ॥</c>

<v>विवर्णः पामरो नीचः प्राकृतश्च पृथकूजनः ।
निहीनोऽपसदो जाल्मः क्षुल्लकश्चेतरश्च सः ॥ १६ ॥</v>
<c>विवर्णः पामरः नीचः प्राकृतः पृथक्-
जनः निहीनः अपसदः "अपशेद इति भरतमालायाम्" जाल्मः क्षुल्लक-
"खुल्लकः । खुल्लकस्त्रिषु नीचेऽल्पे इति रभसः" । इतरः दश नीचस्य ॥ १६ ॥</c>

<v>भृत्ये दासेरदासेयदासगोप्यकचेटकाः ।
नियोज्यकिङ्करप्रैष्यभुजिष्यपरिचारकाः ॥ १७ ॥</v>
<c>भृत्यः दासेरः दासेयः दासः "दाश इति तालव्याङन्तोऽपि"
गोप्यकः चेटकः "चेडक इत्यपि" नियोज्यः किङ्करः प्रैष्यः "प्रेष्यः इत्यपि"
भुजिष्यः परिचारकः एकादश दासस्य । प्रैष्य इत्यत्र प्रादूहोढेति वृद्धिः ॥ १ ॥</c>﻿द्वितीयं काण्डम्.
<v>पराचितपरिस्कन्दपरजातपरैधिताः ।
मन्दस्तुन्दपरिमृज आलस्यः शीतकोऽलप्तोऽनुष्णः ॥ १८ ॥</v>
<c>पराचितः "पराजितोऽपि । परैराजीयते स्म" परिस्कन्दः "परिष्कन्दः परे-
श्चेति वा षत्वम् । परिष्कन्नः परिस्कन्नश्च इत्यपि" परजातः परैधितः चत्वारि 
परेण संवर्तितस्य । परैराचीयते वर्ध्यते पराचितः । मन्दः तुन्दपरिमृजः "घञिः
तुन्दपरिमार्जोऽपि" । आलस्यः शीतकः अलसः अनुष्णः षट् अलसस्य ।
अलसमस्त्यस्य अलसः अर्श आद्यच् । "अलस एव आलस्यः स्वार्थे ष्यञ् ।
अणि आलस इत्यपि" ॥ १८ ॥</c>

<v>दक्षे तु चतुरपेशलपटवः सूत्थान उष्णश्च ।
चण्डालप्लवमातङ्गदिवाकोर्तिजनङ्गमाः ॥ १९ ॥</v>
<c>दक्षः चतुरः पेशलः पटुः सूत्थानः उष्णः
षट् दक्षस्य । "उष्णत्वं शीघ्रकारित्वमस्यास्तीत्युष्णः" । चण्डालः प्लवः
मातङ्गः दिवाकीर्तिः जनङ्गमः "जलङ्गम इत्यपि" ॥ १९ ॥</c>

<v>निषादश्वपचावन्तेवासिचाण्डालपुक्कसाः ।
भेदाः किरातशबरपुलिन्दा म्लेच्छजातयः ॥ २० ॥</v>
<c>निषादः । "निषादः स्वरभेदेऽपि चण्डाले धीवरान्तरे" इति कोशान्तरे । श्वपचः "श्वपाक
इत्यपि" अन्तेवासी चाण्डालः पुक्कसः । "पुक्कसः श्वपचेऽधमे" इति मेदिनी
दश चाण्डालस्य । अत्रावान्तरभेदोऽस्ति किञ्चित्सोऽनादृतः । किरातादयस्त्रयो
म्लेच्छजातयश्चण्डालानां भेदाः । किरति शरान् किरातः । अरण्यचरा एते ।
"पुलिन्दः कथ्यते म्लेच्छे पुलिन्द्रोऽपि निगद्यते" इति तारपालः ॥ २० ॥</c>

<v>व्याधो मृगवधाजीवो मृगयुर्लुब्धकोऽपि सः ।
कौलेयकः सारमेयः कुक्कुरो मृगदंशकः ॥ २१ ॥</v>
<c>व्याधः मृगवधाजीवः मृगयुः लुब्धकः चत्वारि व्याधस्य । विध्यति मृगा-
व्याधः । कौलेयकः सारमेयः कुक्कुरः "कुकुर इत्यनादिकोशः । कुर्कुर
इति राजमुकुटः" । मृगदंशकः ॥ २१ ॥</c>

<v>शुनको भषकः श्वा स्यादलर्कस्तु स योगितः ।
श्वा विश्वकद्रुर्मृगयाकुशलः सरमा शुनो ॥ २२ ॥</v>
<c>शुनकः भषकः श्वा शुनकस्य ।
श्वानौ । "कुक्कुरस्तु शुनिः श्वानः कपिलो मण्डलः शुनः" इति वाचस्पतिः ।
योगितः प्रयोगेण उन्मत्तत्वं प्रापितः श्वा अलर्कः स्यात् "अलक इति
मुकुटः" एकम् । यो मृगयाकुशलः श्वा स विश्वकद्रुरित्येकं "पारधी कुत्रा
इति ख्यातस्य । विश्वं कन्दते । कदि आह्वाने" । शुनी सरमा स्यात् एकम् ।
सरमा देवशुनी । सामान्याभिधानं तूपचारात् ॥ २२ ॥</c>﻿सटीकामरकोशस्य [शुद्रवर्गगः
<v>विट्चरः सूकरो ग्राम्यो वर्करस्तरुणः पशुः ।
आच्छोदनं मृगव्यं स्यादाखेटो मृगया स्त्रियाम् ॥ २३ ॥</v>
<c>यो ग्राम्यः सूकरः 
स विट्चरः स्यात् एकं "गांवडुकर इति ख्यातस्य" । यस्तरुणः पशुर-
जादिः स वर्करः एकं "बकरा इत्यादि ख्यातस्य तरुणपशुमात्रस्य" ।
आच्छोदनं मृगव्यं आखेटः मृगया चत्वारि पापर्द्धेः "शिकारी इति
ख्यातायाः । मृगया स्त्रियाम्" ॥ २३ ॥</c>

<v>दक्षिणारुर्लुब्धयोगाद्दक्षिणेर्मा कुरङ्गकः ।
चौरैकागारिकस्तेनदस्युतस्करमोषकाः ॥ २४ ॥</v>
<c>लुब्धयोगात् लुब्धकसबन्धाद्दक्षिणा-
रुर्दक्षिणे पार्थेऽरुर्व्रणमस्य स कुरङ्गको दक्षिणेर्मा स्यात् । व्याधेन कृतव्रण
इत्यर्थः एकम् । दक्षिणेर्माणौ । चौरः "पचाद्यचि चोर इत्यपि" । ऐकागा-
रिकः । एकमसहायं अगारं प्रयोजनमस्य । ऐकागारिकट् चौरे इति
निपातनात् साधुः । स्तेनः दस्युः तस्करः मोषकः ॥ २४ ॥</c>

<v>प्रतिरोधिपरास्कन्दिपाटच्चरमलिम्लुचाः ।
चौरिका स्तैन्यचौर्ये च स्तेयं लोप्तं तु तद्धने ॥ २५ ॥</v>
<c>प्रतिरोधिः परास्कन्दिः पाटच्चरः "पटच्चर इत्यपि" । "चोरजीर्णपटयोः पटच्चर इति
नामानुशासनम्" । मलिम्लुचः दश चोरस्य । चौरिका "चोरिकेत्यपि" ।
स्तैन्यं स्तेयम् । "स्तेनस्य भावः कर्म वा स्तैन्यमिति ष्यञन्तं केचिदिच्छन्ति ।
स्तेनाद्यन्नलोपश्चेति वार्तिकेन स्तेयमिति च साधु । "स्तेयं स्तैन्यं च चौर्ये
स्थाच्चौरिकाचोरिके स्त्रियाम्" इति वाचस्पतिः । चौर्यं चत्वारि स्तेयस्य ।
चौरस्य भावः चौरिका । चौर्यं धनं लोप्त्त्रं स्यात् । "लोत्रम् । लोत्रमश्रुणि
चोरित इति विश्वः । लोतमिति जटाधरः" । एकम् ॥ २५ ॥</c>

<v>वीतंसस्तूपकरणं बन्धने मृगपक्षिणाम् ।
उन्माथः कूटयन्त्रं स्याद्वागुरा मृगबन्धनी ॥ २६ ॥</v>
<c>मृगपक्षिणां बन्धननिमित्तं यदुपकरणं पाशजालादि स वीतंस इत्येकम् "वितंस इत्यपि" ।
उन्माथः कूटयन्त्रं द्वे मृगपक्षिबन्धनार्थं छलेन यद्यन्त्रं निवेश्यते तत्र "सांपळा
इति ख्याते" । वागुरा मृगबन्धनी द्वे जालीकृतरज्जुविशेषे "मृगांचें
जाळें इति ख्याते" ॥ २६ ॥</c>﻿द्वितीयं काण्डम्.
<v>शुल्बं वराटकं स्त्री तु रज्जुस्त्रिषु वटी गुणः ।
उद्धाटनं घटीयन्त्रं सलिलोद्वाहनं प्रहेः ॥ २७ ॥</v>
<c>शुल्बं "शुल्बेत्यपि ङीषन्तापि" वराटकं 
रज्जुः वटी गुणः पञ्च रज्जोः "सुंब दोरी चर्हाट इति ख्यातायाः" । तत्र
वराटकोऽस्त्रियाम् । रज्जुः स्त्रियाम् । बटी त्रिषु । "रज्जुः शुल्बा वराटो ना" इति
रत्नकोशः । "सुम्यं वटाकर इति स्वामिपाठः" । प्रहेः कूपात्सलिलमूर्ध्वं
वाह्यते येन तस्मिन् यन्त्रे "रहाट, लाट इति ख्याते" उद्घाटनं घटीयन्त्रं चेति
द्वयमित्यर्थः ॥ २७ ॥</c>

<v>पुंसि वेमा वायदण्डः सूत्राणि नरि तन्तवः ।
वाणिर्व्यूतिः स्त्रियौ तुल्ये पुस्तं लेप्यादिकर्मणि ॥ २८ ॥</v>
<c>वेमा "वेम इत्यपि" वायदण्डः "वापदण्ड इत्योष्ठ्य-
मध्योऽपि" द्वे वस्त्रव्यूतिदण्डस्य "कोष्ट्याचें धोटें इति ख्यातस्य" । वयति
तन्तूननेन वेमा । वेमानौ । ऊयते इति वायः वानं तदर्थो वायदण्ड तालव्य-
मध्यः । सूत्राणि तन्तवः द्वे "सूत इति ख्यातस्य । सूत्रतन्तुरिति समस्तं हारा-
वल्याम्" । तन्तुः पुंसि । वाणिः व्यूतिः "व्युतिरिति द्विरूपकोशः ।
विशिष्टा ऊतिर्व्युतिः" द्वे तन्तुवानस्य "विणणें इति ख्यातस्य" । लेप्यं मृदा
पुत्तलिकादिकरणम् । आदिना काष्ठपुत्तलिकाकर्म गृह्यते तत्र पुस्तमित्येकम् ।
यदुक्तम् । "मृदा वा दारुणा वाथ वस्त्रेणाप्यथ चर्मणा । लोहरत्नैः कुतं
वापि पुस्तमित्यभिधीयते" इति ॥ २८ ॥</c>

<v>पाञ्चालिका पुत्त्रिका स्याद्वस्त्रदन्तादिभिः कृता ।
(जतुत्रपुविकारे तु जातुषं त्रापुषं त्रिषु ) ॥ २९ ॥ (१) </v>
<c>वस्त्रदन्तादिभिः कृता पुत्रिका
पाञ्चालिका स्यात् । "पञ्चालिकेत्यपि" पञ्चभिर्वर्णैरल्यते भूष्यते । घञ् ।
एकं "बाहुली इति ख्यातस्य" । पुत्र इवेति कन् । दन्तो गजदन्तः आदिना
चर्मकाष्ठमृच्छिलेत्यादिग्रहणम् । जतु लाक्षा तद्विकारो जातुषम् । त्रपु वङ्गं
तद्विकारस्त्रापुषम् । एकैकम् । "त्रपुजतुनोः षुक्" ॥ २९ ॥</c>﻿सटीकामरकोशस्य [शूद्रवर्ग: 
<v>पिटकः पेटकः पेटा मञ्जूषाऽथ विहङ्गिका ।
भारयष्टिस्तदालम्बि शिक्यं काचोऽथ पादुका ॥ ३० ॥</v>
<c>पिटकः पेटकः पेटा
"पेडेति मुकुटः । पीडति स्वामी" मञ्जूषा चत्वारि वस्त्रालङ्कारादिस्थापनार्थं 
कृताया मञ्जूषायाः "पेटी इति ख्यातायाः । आधौ पेटारिकायां परौ
महत्यामिति स्वामी । विहङ्गिका भारयष्टिः द्वे शिक्याधारलगुडस्य "खुंटी
इत्यादिख्यातस्य" । इयं भारोद्वाहनार्था चतुर्दण्डिकेति सभ्याः । शिक्या-
धारस्कन्धग्राहयोर्लगुड इति द्रविडाः । विहङ्गमेत्यपि पाठः । तस्यां भारयष्ट्या-
मालम्बते तत्तदालम्बि शिक्यं काचः स्यात् । "काचः शिक्ये मणौ नेत्ररोगभेदे
मृदन्तरे" इति विश्वः । द्वे आलम्बमानस्य रज्जुपञ्जरस्य "शिकें इति ख्यातस्य" ।
पादुका ॥ ३० ॥</c>

<v>पादूरुपानरस्त्री सैवानुपदीना पदायता ।
नध्री वध्री वरत्रा स्यादश्वादेस्ताडनी कशा ॥ ३१ ॥</v>
<c>पादूः उपानत् त्रयमपि स्त्रियां पादत्राणस्य "जोडा इति
ख्यातस्य" । सैवोपानत् पदायता पदवत् आयता पादायामेन बद्धा अनु-
पदीना एकं अनुरायामे सादृश्ये वा । अनुपदं बद्धा अनुपदीना उपानत्
इति कौमुद्यामुक्तम् । "वाहाण इति ख्यातस्य" । नध्री वध्री वरत्त्रा त्रयं
चर्ममय्या रज्ज्वाः "वाधी इति ख्यातायाः" । अश्वादेस्ताडनी रज्जुः कशा
स्यात् एकं "जेरबंद इति ख्यातस्य । आदिना उष्ट्रगर्दभचोरादिग्रहः" ॥ ३१ ॥</c>

<v>चाण्डालिका तु कण्डोलवीणा चण्डालवल्लकी ।
नाराची स्यादेषणिका शाणस्तु निकषः कषः ॥ ३२ ॥</v>
<c>चाण्डालिका चाण्डालिकेत्यपि" कण्डोलवीणा "कण्टोलवीणेत्यपि
कण्डोलीति पृथगपि" चण्डालवल्लकी त्रयं किनरीति ख्याताया अन्त्यजवी-
णायाः । नाराची एषणिका द्वे स्वर्णकाराणां नाराचाकृतिर्या लोहशलाका
तत्र "कांटा, तराजू इति ख्याते" । शाणः निकषः कषः त्रीणि स्वर्णादि-
यत्र घर्षणेन परीक्ष्यते तस्याः शिलायाः "कसोटी, निसाणा इत्यादि-
ख्यातायाः" ॥ ३२ ॥</c>

<v>व्रश्चनः पत्रपरशुरीषिका तूलिका समे ।
तैजसावर्तनी मूषा भस्त्रा चर्मप्रसेविका ॥ ३३ ॥</v>
<c>व्रश्चनः पत्रपरशुः द्वे स्वर्णादिच्छेदनार्थस्य परशोः
"कानस इति ख्यातस्य" । ईषिका "इषिका इषीका इत्यपि" तूलिका द्वे
शलाकाभेदस्य "सळई इति ख्यातस्य" । तैजसं आवर्त्यते यत्र सा तेजसा-
वर्तनी । स्वर्णादिपाकार्थः पात्रविशेषः मूषा स्यात् "मूस इति ख्याता" ।
मूषा मूषी मुषी । "मूषा त्वावर्तनी मूषी" इति शब्दार्णवः । मुष स्तेय इत्यस्मा-
द्भिदाद्यङि ह्रस्वादिरपि । ह्रस्वा मुषा मुषी । एकम् । "भला चर्मप्रसेविका ।
चर्मप्रसेवक इत्यपि" द्वे अग्निज्वलनार्थस्य चर्मप्रसेवकस्य "भाता इति ख्यातस्व" ॥ ३३ ॥</c>﻿द्वितीयं काण्डम्.
<v>आस्फोटनी वेधनिका कृपाणी कर्तरी समे ।
वृक्षादनी वृक्षभेदी टङ्कः पाषाणदारणः ॥ ३४ ॥</v>
<c>आस्फोटनी लास्फोटनी । "वेधनी तु लास्फोटन्यां स्फोटनी
वृषदंशिके" इति वाचस्पतिः वेधनिका द्वे मण्यादेर्वेधोपयुक्तस्य शखभेदस्य
"सामता इति ख्यातस्य" कृपाणी कर्तरी द्वे स्वर्णपात्रादि विच्छिद्यते येन
तस्य कातर इति ख्यातस्य । वृक्षादनी वृक्षभेदी द्वे वृक्षभेदनार्थस्य शस्त्रभेदस्य
"वांकस, तासणी इति ख्यातस्य" । टङ्कः "तङ्क इत्यपि" पाषाणदारणः द्वे
पाषाणदारणार्थस्य धनभेदस्य "टांकी इति प्रसिद्धस्य ॥ ३४ ॥</c>

<v>क्रकचोऽस्त्री करपत्रमारा चर्मप्रभेदिका ।
सूर्मी स्थूणाऽयःप्रतिमा शिल्पं कर्म कलादिकम् ॥ ३५ ॥</v>
<c>क्रकचः करपत्रं द्वे काष्ठादिविदारणार्थस्य करवत इति ख्यातस्य । आरा चर्मप्रभेदिका 
द्वे चर्मखण्डनार्थस्य शस्त्रभेदस्य आरी इति ख्यातस्य । सुर्मी "सुर्मिरिति वा"
स्थूणा अयःप्रतिमा त्रयं लोहमतिमायाः । कला गीतनृत्यादिकं यत्कर्म
तच्छिल्पम् । आदिना रथकारादिकर्म ॥ ३५ ॥</c>

<v>प्रतिमानं प्रतिबिम्ब प्रतिमा प्रतियातना प्रतिच्छाया ।
प्रतिकृतिरर्चा पुंसि प्रतिनिधिरुपमोपमानं स्यात् ॥ ३६ ॥</v>
<c>प्रतिमानं प्रतिबिम्ब प्रतिमा
प्रतियातना प्रतिच्छाया प्रतिकृतिः अर्चा प्रतिनिधिः अष्टौ प्रतिमायाः ।
"प्रतिकृत्य मीयतेऽनेन प्रतिमानम् । माङ् माने" । प्रतिनिधिः पुंसि । उपमा
उपमानं द्वे उपमितकरणस्य । "भावे करणे च । येनोपमीयते या चोपमि-
तिस्तयोरेते नामनी इत्यर्थः । केचित्तु पूर्वान्विते इत्याहुः" ॥ ३६ ॥</c>

<v>वाच्यलिङ्गाः समस्तुल्यः सदृक्षः सदृशः सहक् ।
साधारणः समानश्च स्युरुत्तरपदे त्वमी ॥ ३७ ॥</v>
<c>समादिसप्तकं समान्तरस्य । "सह मानेन वर्तते समानं मानमस्येति वा समानः ।
एते वाच्यलिङ्गाः" । सदृक् शान्तः । अमी निभसंकाशादयः उत्तरपदे
स्थिताः सदृशपर्याया वायलिङ्गाश्च स्युः ॥ ३७ ॥</c>﻿सटीकामरकोशस्य [शूद्रवर्गः
<v>निभसंकाशनीकाशप्रतीकाशोपमादयः ।
कर्मण्या तु विधाभृत्याभृतयो भर्म वेतनम् ॥ ३८ ॥</v>
<c>यथा पितृनिभः पुत्रः
नित्यसमासोऽयं पित्रा सदृश इत्यर्थः ।मातृनिभा कन्या मातुः सदृशीत्यर्थः ।
आदिना भूतरूपकल्पादिग्रहः । "यथा पितृभूतः पितृरूपः । पितृकल्पः" ।
कर्मण्या विधा भृत्या भृतिः भर्म वेतनम् ॥ ३८ ॥</c>

<v>भरण्यं भरणं मूल्यं निर्वेशः पण इत्यपि ।
सुरा हलिप्रिया हाला परिस्त्रुद्वरुणात्मजा ॥ ३९ ॥</v>
<c>भरण्यं "भरण्येत्यपि"
भरणं मूल्यं निर्वेशः पणः एकादश वेतनस्य । सुरा हलिप्रिया हाला परि-
स्त्रुत् वरुणात्मजा ॥ ३९ ॥</c>

<v>गन्धोत्तमा प्रसन्नेराकादम्बर्यः परिस्त्रुता ।
मदिरा कश्यमद्ये चाप्यवदंशस्तु भक्षणम् ॥ ४० ॥</v>
<c>गन्धोत्तमा प्रसन्ना इरा कादम्बरी परिस्त्रुता मदिरा
कश्यं मद्यं त्रयोदश मयस्य । कदम्बे जातो रसः कादम्बस्तं राति कादम्बरी" ।
"तत्र गौडी पैष्टी च माध्वी च विज्ञेया त्रिविधा सुरा" इति वचनात् सुरादि द्वयं
गौड्यादित्रिविधमद्यस्य । शेषं मद्यमात्रस्येत्येके । पानरुचिजननार्थं यद्य्वञ्जनं
भक्ष्यते सोऽवदंश इत्येकं "भर्जितचणकादिभक्षणस्य" ॥ ४० ॥</c>

<v>शुण्डापानं मदस्थानं मधुवारा मधुक्रमाः ।
मध्वासवो माधवको मधु माध्वीकमद्वयोः ॥ ४१ ॥</v>
<c>शुण्डापानं मदस्थानं द्वे मद्यगृहस्य । "शुण्डा पानं इति पृथगपि । शुण्डा पानगृहे मता ।
"अप्यम्बुहस्तिनीवेश्याहस्तिहस्तसुरासु च" इति मेदिनी । "शुण्डापि जलहस्तिन्यां
मदिराकरिहस्तयोः" इति विश्वः । "पानं पीतिभाजनरक्षणे" इति मेदिनी । पीय-
तेऽस्मिन्पानम् । मधुवारः मधुक्रमः द्वे मधुपानपरिपाट्याः । "मधुनो वारः
समयः मधुवारः" । मध्वासकः माधवकः मधु माध्वीकम् । "मार्द्वीकमि-
त्यपि । मृद्वीका द्राक्षा तस्याः विकारः । "तस्यः विकारे" इत्यण् । चत्वारि-
मधुकपुष्पोद्भवस्य मद्यस्य । "द्वौ द्वौ पर्यायावित्यपि मतम् । मार्द्वीकमिति
पाठे मध्वादि द्वयं द्राक्षारसस्य" । तत्र माध्वीकं मधु च द्वयोः न किंतु-
क्लीबे एव ॥ ४१ ॥</c>﻿द्वितीयं काण्डम्. 
<v>मैरेयमासवः सीधुर्मेदको जगलः समौ ।
संधानं स्यादभिषवः किण्वं पुंसि तु नग्नहूः ॥ ४२ ॥</v>
<c>मैरेयम् । मिरायां देशविशेषे ओषधिविशेषे वा भवम् ।
नद्यादिभ्यो ढक् । आसवः सीधुः "तालव्यादिरपि शीधुरिति । यद्यपि
शीधुरिक्षुरसैः पक्वैपक्वैरासवो भवेत् । मैरेयं धातकीपुष्पगुडधानाम्बुसंहितम्"
इति माधवः । तथापि भेदमनादृत्योक्तम् । त्रयमिक्षुशाकादिजन्यस्य मद्य- 
विशेषस्य । सीधुरस्त्रियाम् । आसवः पुंसि । मेदकः जगलः हे सुराकल्कस्य ।
मद्यभेदस्येत्येके । जगलो मदनद्रुमे । "मेदके पिष्टमद्ये च" इति कोशान्तरम् ।
संधानं अभिषवः द्वे मद्यसंधानस्य । फलवंशाङ्कुरादिकं दीर्घकालं यत्संधीयते
तस्येत्येके । किण्वं "कण्वमित्यपि" नग्नहूः द्वे तण्डुलादिद्रव्यकृतसुराबीजस्य ।
"मत्तनग्नकृताह्वानस्येत्यन्ये "। नग्रह्वौ ॥ ४२ ॥</c>

<v>कारोत्तरः सुरामण्ड आपानं पानगोष्टिका ।
चषकोऽस्त्री पानपात्रं सरकोऽप्यनुतर्षणम् ॥ ४३ ॥</v>
<c>सुराया मण्ड अग्रभागः कारो-
त्तरः "कारेण क्रियया उत्तरः कारोत्तरः । कारोत्तम इत्यपि" एकम् ।
आपानं पानगोष्टिका द्वे पानार्थायाः सभायाः । "आ संभूय पिबन्त्यत्र
आपानम्" । चषकः पानपात्रं द्वे मद्यपात्रस्य । "चषकोऽस्त्री सुरापात्रे मधु-
मद्यप्रभेदयोः" इति मेदिनी । सरकः अनुतर्षणं द्वे मद्यपानस्य । अपिशब्दास्स-
स्कोऽप्यस्त्री । "सरकं वा नानुतर्षो ना" इति रत्नकोशः । "सरकः सीधुपानेक्षु-
शीधुनोमद्यभाजने" इत्यजयः ॥ ४३ ॥</c>

<v>धूर्तोऽक्षदेवी कितवोऽक्षधूर्तो द्युतकृत्समाः ।
स्युर्लग्नकाः प्रतिभुवः सभिका द्युतकारकाः ॥ ४४ ॥</v>
<c>धूर्तः "धार्तइत्यपि पाठः । धावनेन
आर्त्तः" । अक्षदेवी कितवः अक्षधूर्त्तः द्यूतकृत् पञ्च द्यूतकृतः "सोंगटीबाज,
जुवेबाज इति ख्यातस्य" । अक्षैर्दीव्यति अक्षदेवी इन्नन्तः । लग्नकः प्रतिभूः
द्वे ऋणादौ प्रतिनिधिभूतस्य "जामीन इति ख्यातस्य । प्रति प्रतिनिधिर्भ-
वति प्रतिभूः" । सभिकाः घूतकारकाः द्वयं ये द्युतं कारयन्ति तेषाम् । "सभा
द्युतमाश्रयत्वेनास्यास्ति सभिकः" ॥ ४४ ॥</c>

<v>द्यूतोऽस्त्रियामक्षवती कैतवं पण इत्यपि ।
पणोऽक्षेषु ग्लहोऽक्षास्तु देवनाः पाशकाश्च ते ॥ ४५ ॥</v>
<c>द्यूतः अक्षवती कैतवं पणः
चत्वारि द्यूतस्य । "अक्षाः पाशकाः सन्त्यस्यां सा अक्षवती" । पणः ग्लहः
इति द्वे द्युतजये यत् भाषाबन्धेन ग्राह्यं तस्य । अक्षः देवनः पाशकः त्रयं
शारिपरिणयने हेतुभूतस्य पाशस्य "फांसे इति ख्यातस्य" ॥ ४५ ॥</c>﻿सटीकामरकोशस्य [शूद्रवर्गः १० ] 
<v>परिणायस्तु शारीणां समन्तान्नयनेऽस्त्रियाम् ।
अष्टापदं शारिफलं प्राणिद्युतं समाह्वयः ॥ ४६ ॥</v>
<c>शारीणामितस्ततो नयने परिणाय इत्येकम् । अस्त्रियामित्यस्य अष्टापदेन शब्देन  
सम्बन्धः । अष्टापदं शारिफलं द्वे शारीणामाधारस्य कोष्टकयुक्तस्य वस्त्रादेः
"सारीपट इति ख्यातस्य" । शारयस्तु काष्ठादिरचितो द्यूतोपकरणविशेषः
सोंगटी इति लौकिकभाषायां प्रसिद्धः । प्राणिद्यूतं प्राणिनां मेषकुक्कुटादीनां
द्युतं मिथो युद्धलक्षणः क्रीडाविशेषः समाह्वयः । "अप्राणिभिः कृतं यत्तु तल्लोके
द्यूतमुच्यते । प्राणिभिः क्रियते यत्तु सविज्ञेयः समाह्वयः" इत्युक्तेः । एकम् ॥ ४६ ॥</c>

<v>उक्ता भूरिप्रयोगत्वादेकस्मिन्येऽत्र यौगिकाः ।
ताद्धर्म्यादन्यतो वृत्तावूह्या लिङ्गान्तरेऽपि ते ॥ ४७ ॥</v>
॥ इति शूदवर्गः ॥ १० ॥
<c>अत्र केषांचिल्लिङ्गभेदविधानाभावात्प्राप्तमपूर्णत्वं परिहरति उक्ता इति ।
अत्र शूद्रवर्गे यौगिकाः कुम्भकारमालाकारप्रभृतयः शब्दाः काव्यपुराणादिषु
पुंस्येव भुरिप्रयोगत्वात्प्रचुरप्रयोगदर्शनादेकस्मिन्नेव लिङ्गे उक्ता निर्दिष्टास्ते-
ऽन्यतोऽन्यत्र स्त्रीत्वादिविशिष्टे विशिष्यवृत्तौ सत्यां ताद्धर्म्यात् विशिष्टानां
विशेष्यधर्मत्वाल्लिङ्गान्तरे स्त्रीलिङ्गादावप्यूहनीयाः । अपिशब्दात् रूढा अपि
करणकुलालादयो जातिवचनत्वात् पुंसि स्त्रियां च वर्तन्ते इति ज्ञेयम् । यस्याव-
यवशक्य एवार्थों बुध्यते स यौगिकः । यस्यावयवशक्तिमनपेक्ष्य समुदायश-
क्तिमात्रेणार्थो बुध्यते स रूढः । तत्र यौगिको लिङ्गान्तरे यथा । कुम्भकारी स्त्री ।
कुम्भकारं कुलम् । एवं मालाकारी । मालाकारम् । अण्णन्तत्वात्स्त्रियां ङीप् ।
अयौगिको यथा । करणी । कुलाली । अत्र जातेरस्त्रीविषयादिति ङीष् ॥ ४७ ॥</c>
इति शूद्रवर्गः ॥ १० ॥

<v>इत्यमरसिंहकृतौ नामलिङ्गानुशासने ।
<c>द्वितीयः काण्डो भूम्यादिः साङ्ग एव समर्थितः ॥ १ ॥</v>
श्रीमत्यमरविवेके महेश्वरेण विरचित एवायं भूम्या-
दिद्वितीयः काण्डः समाप्तः ॥</c>
इति सटीकामरकोशस्य
द्वितीयं काण्डं समाप्तम् ॥


;p{0252}
अथ
सटीकामरकोशस्य 
तृतीयं काण्डम्.
P{0001};
सटीकामरकोशस्य तृतीयं काण्डम्.
<v>विशेष्यनिघ्नैः संकीर्णैर्नानार्थैरव्ययैरपि ।
लिङ्गादिसंग्रहैर्वर्गाः सामान्ये वर्गसंश्रयाः ॥ १ ॥</v>
<c>श्रीगणेशाय नमः॥ ॥ अथ तृतीयकाण्डो व्याख्यायते । तत्र वक्ष्यमाण-
वर्गानाह । विशेष्यनिघ्नैरिति॥ सामान्ये साधारणत्वात्सामान्याख्येऽस्मि-
न्काण्डे विशेष्यनिघ्नैर्विशेष्यं स्त्रीदारादि पूर्वोक्तं तदधीनलिङ्गवचनैः सुकृत्या- 
दिभिः शब्दैः तथा संकीर्णैः परस्परविजातीयार्थैः कर्मपारायणादिभिः तथा
नानार्थैः अनेकार्थेषु वर्तमानैर्नाकलोकादिभिः अव्ययैराङादिभिर्लिङ्गसंग्रहैः स्त्रियामीदूद्विरामैकाजित्यादिभिरादिशब्दान्नामसंग्रहैश्च लङ्काशेफालिकेत्या- 
दिभिः शब्दैरुपलक्षितास्तत्तन्नामका वर्गाः वक्ष्यन्त इति शेषः । ते च वर्गा:
स्वतन्त्रा नेत्याह । वर्गसंश्रया इति । वर्गाः संश्रया येषां ते । पूर्वोक्तस्वर्गा- 
दिवर्गसंबंन्धिन एवेत्यर्थः ॥ १ ॥</c>

<v>स्त्रीदाराद्यैर्यद्विशेष्यं यादृशैः प्रस्तुतं पदैः ।
गुणद्रव्यक्रियाशब्दास्तथा स्युस्तस्य भेदकाः ॥ २ ॥</v>
<c>इह शास्त्रे रूपादिभेदेनैव प्रायशो लिङ्गनि- 
र्णयः तद्वदेवात्रापि वर्गे स्यादिति भ्रमनिरासार्थं व्यापकं लक्षणमाह ।
स्त्रीदाराद्यैरिति । यादृशैः स्त्रीलिङ्गत्वादियुक्तैः स्त्रीदाराद्यैः पदैर्यद्विशेष्यं 
स्त्रीदारादिरूपं यथा प्रस्तुतं प्रक्रान्तं तस्य विशेष्यस्य भेदका व्यावर्तका गुण- 
द्रव्यक्रियाविशिष्टाः शब्दास्तथा स्युः । विशेष्यस्य यादृशे लिङ्गवचने तादृश- 
लिंगवचना एव भवेयुरित्यर्थः । तत्र गुणः सुकृतादिस्तद्विशिष्टो यथा । सुकृ-
तिनी स्त्री । सुकृतिनो दाराः । सुकृति कुलम् । द्रव्यं दण्डादि तद्विशिष्टो
यथा । दण्डिनी स्त्री दण्डिनो दाराः । दण्डि कुलम् । क्रिया पचनादिव्यापार-
स्तद्विशिष्टो यथा । पाचिका स्त्री । पाचका दाराः । पाचकं
कुलम् ॥ २ ॥</c>

﻿p;{0002}
<v>सुकृती पुण्यवान् धन्यो महेच्छस्तु महाशयः ।
हृदयालुः सुहृदयो महोत्साहो महोद्यमः ॥ ३ ॥</v>
<c>सुकृती पुण्यवान् धन्यः त्रयं भाग्यसंपन्नस्य । “धन्या 
धात्र्यामलक्योः स्याध्दन्यं पुण्यवति त्रिषु" इति विश्वभेदिन्यौ ।सुकृतम-
स्यास्ति सुकृती । धनं लब्धा धन्यः धनायार्ह इत्यर्थः ।महेच्छः महाशयः-
द्वे उदारं चित्तं यस्य तस्य दयालोः । “आशयः स्यादभिप्राये मानसाधार-
योरपि" इति मेदिनी ।  हृदयालु: सुहृदयः “सहृदय इति पाठः ।अत्र प्रश-
स्तपरत्वं हृदयशब्दस्य ।हृदयवान् हृदयिक इत्यपि" द्वे यस्य चित्तं प्रशस्तं
तस्य ।महोत्साहः महोद्यमः द्वे दुरापेऽपि कृत्येऽध्यवसितक्रियस्य ।“महा-
नुद्यमो ऽस्य महोद्यमः" ॥ ३ ॥</c>

<v>प्रवीणे निपुणाभिज्ञविज्ञनिष्णातशिक्षिताः ।
वैज्ञानिकः कृतमुखः कृती कुशल इत्यपि ॥ ४ ॥</v>
<c>प्रवीणः निपुणः अभिज्ञः विज्ञः निष्णातः
शिक्षितः वैज्ञानिकः “व्रीह्मादित्वाठ्ठनि विज्ञानिक इत्यपि" कृतमुखः कृती
कुशल: दश प्रवीणस्य ।“कृतं कर्म प्रशस्तमस्य कृती" ॥ ४ ॥</c>

<v>पूज्यः प्रतीक्ष्यः सांशयिकः संशयापन्नमानसः ।
दक्षिणीयो दक्षिणार्हस्तत्र दक्षिण्य इत्यपि ॥ ५ ॥</v>
<c>पूज्यः प्रती-
क्ष्यः द्वे । एतल्लक्ष्यम् । "भक्तिः प्रतीक्ष्येषु कुलोचिता ते" इति । सांशयिकः
संशयापन्नमानसः द्वे संशयमापन्नं मानसं यत्र स्थाण्वादौ तस्य । तथा च
संशयविषयीभूतोऽर्थः सांशयिक इति दीक्षिताः । संशयमापन्न इति ठम् ।
दक्षिणीयः दक्षिणार्हः दक्षिण्यः "दाक्षिण्य इत्यपि" त्रीणि यो दक्षिणामर्हति
तस्य ॥ ५ ॥</c>

<v>स्युर्वदान्यस्थूललक्ष्यदानशौण्डा बहुप्रदे ।
जैवातृकः स्यादायुष्मानन्तर्वाणिस्तु शास्त्रवित् ॥ ६ ॥<\v>
<c>वदान्य: “वदन्य इत्यपि" स्थूललक्ष्यः “स्थूललक्ष इत्यपि"
दानशौण्डः बहुप्रदः चत्वारि दानशूरस्य । “मां याचस्वेति वदति वदान्यः ।
स्थूलैर्महद्भिर्लक्ष्यते स्थूललक्ष्यः ।" जैवातृकः आयुष्मान् द्वे "जैवातृकः पुमा
न्सोमे कृषकायुष्मतोस्त्रिषु" इति विश्वमेदिन्यौ । अतिशयितमायुरस्यायुष्मान् ।
अन्तर्वाणिः शास्त्रवित् द्वे शास्त्रज्ञस्य । “अंतर्वाणयति । वण शब्दे ।" ॥ ६ ॥<\c>

﻿p;{0003}
सटीकामरकोशस्य                                                   [विशेष्यनिघ्नवर्गः
<v>परीक्षकः कारणिको वरदस्तु समर्धकः ।
हर्षमाणो विकुर्वाणः प्रमना हृष्टमानसः ॥ ७ ॥</v>
<c>परीक्षकः कारणिकः द्वे प्रमाणैरर्थनिश्चायकस्य ।“करणैश्चरति कारणिकः।"
वरदः समर्धकः द्वे वराणां दातरि । हर्षमाणः विकुर्वाणः प्रमनाः हृष्टमानस:
 चत्वारि हृष्टचेतसः । “प्रकृष्टं मनो यस्य प्रमनाः" ॥ ७ ॥</c>

<v>दुर्मना विमना अन्तर्मनाः स्यादुत्क उन्मनाः ।
दक्षिणे सरलोदारौ सुकलो दातृभोक्तरि ॥ ८ ॥</v>
<c>दुर्मनाः विमनाः
अन्तर्मनाः त्रीणि सान्तानि व्याकुलचेतसः “दु:स्थितं मनोऽस्य दुर्मनाः ।
विगतं विविधं वा मनो यस्य विमनाः ।" उत्कः उच्छब्दात्स्वार्थे कन् ।
उन्मनाः द्वे उत्कण्ठितस्य “उद्गतं मनोऽस्य उन्मनाः ।" दक्षिणः सरल:
उदारः त्रयं सरलस्य ।दक्षति वर्धते ऋज्वाशयत्वाद्दक्षिणः ।यो दाता चासौ
भोक्ता च तत्र सुकल इत्येकम् ॥ ८ ॥</c>

<v>तत्परे प्रसितासक्ताविष्टार्थोद्युक्त उत्सुकः ।
प्रतीते प्रथितख्यातवित्तविज्ञातविश्रुताः ॥ ९ ॥</v>
<c>तत्परः प्रसितः आसक्तः त्रीणि
तात्पर्ययुक्तस्य ।तत्परं उत्तमं यस्य तत्परः। इष्टार्थोद्युक्तः उत्सुकः द्वे
अभिमतार्थे सोद्योगस्य ।प्रसितासक्ताविष्टा उद्युक्त इति पाठे आविष्टान्तं
चतुष्कमासक्ते ।“पञ्चापि तत्परपर्याया इत्येके ।" प्रतीतः प्रथितः ख्यात:
वित्तः विज्ञातः विश्रुतः षट् ख्यातस्य ।प्रथते स्म प्रथितः । "प्रथ
प्रख्याने" ॥ ९ ॥</c>

<v>गुणैः प्रतीते तु कृतलक्षणाहँतलक्षणौ ।
इभ्य आढ्यो धनी स्वामी त्वीश्वरः पतिरीशिता ॥ १० ॥</v>
<c>कृतलक्षण: आहतलक्षण: "आहितलक्षण इत्यपि" द्वे
शौर्यादिभिः ख्याते "लक्षणं नाम्नि चिह्ने च" इति विश्वः ।आहतमभ्यस्तं
लक्षणमस्य ।"आहतं गुणितेऽपि स्यात्" इति विश्वः । "यल्लक्ष्यम् । ककुत्स्थ
इत्याहतलक्षणोऽभूदिति ।इभ्यः आढयः धनी त्रीणि "इभ्यो धनवतीभ्या
तु करेण्यां सल्लकीतरौ" इति हेमचन्द्रः ।बहुधनमस्य धनी । स्वामी ईश्वरः ।
"ईश्वरो मन्मथे शम्भौ नाथे स्वामिनि वाच्यवत्" इति विश्वमेदिन्यौ ।पतिः
ईशिता ॥ १० ॥</c>

﻿P;{0004}
तृतीयं काण्डम्,
<v>अधिभूर्नायको नेता प्रभुः परिवृढोऽधिपः ।
अधिकर्ध्दिः समृद्धः स्यात्कुटुम्बव्यापृतस्तु यः ॥ ११ ॥ <\v>
<c>अधिभूः नायक: नेता प्रभुः परिवृढः अधिपः दश प्रभोः
। ईशितारौ ।  अधिभुवौ ।  नेतारौ । अधिकर्द्धिः समृद्धः द्वे सुसंपन्नस्य । 
"अधिका ऋद्धिर्यस्य अधिकर्ध्दिः" । कुटुम्बव्यापृतः ॥ ११ ॥ <\c>

<v>स्यादभ्यागारिकस्तस्मिन्नुपाधिश्च पुमानयम् ।
वराङ्गरूपोपेतो यः सिंहसंहननो हि सः ॥ १२ ॥ <\v>
<c>अभ्यागारिक:
उपाधिः त्रीणि कुटुम्बपोषणादिव्यापारयुक्तस्य ।“अभ्यागारे नियुक्तः
अभ्यागारिकः ।" अगारान्ताद्वन् इकादेशः ।उपाधिर्नित्यं पुंसि ।अङ्गान्यव-
यवाः रूपं लावण्यं वरैरङ्गरूपैरुपेतो यः स सिंहसंहनन इत्येकम् ॥ १२ ॥ <\c>

<v>निर्वार्यः कार्यकर्ता यः संपन्नः सत्त्वसंपदा ।
अवाचि मूकोऽथ मनोजवसः पितृसन्निभः ॥ १३ ॥ <\v>
<c>यः
सत्त्वसंपदा व्यसनेऽप्यक्षुब्धं मनः सत्त्वं तत्संपत्त्या संपन्नः सत्कार्यं करोति
स निर्वार्य इत्येकम् ।“निर्धार्य इत्यपि ।" संपन्न इत्यत्र संयुक्त इति पाठः ।
"व्यसनेऽभ्युदये वापि ह्यविकारं सदा मनः ।तत्तु सत्त्वमिति प्रोक्तं नयवि-
द्भिर्बुधैः किल" इति स्मरणात् । अवाक् मूकः द्वे "मूयते बध्यते वागस्य ।" 
मनोजवसः ।मनोजव इत्यपि ।"मनोजवपितृसधर्माण"  इति नाममाला ।"
पितृसन्निभः वे पितृतुल्यस्य ॥ १३ ॥ <\c>

<v>सत्कृत्यालङ्कृतां कन्यां यो ददाति स कूकुदः ।
लक्ष्मीवाँल्लक्ष्मणः श्रीलः श्रीमास्निग्धस्तु वत्सलः ॥ १४ ॥ <\v>
<c>परिणेत्रे आदरपूर्वकमलंकृतां कन्यां
यो ददाति स कूकुद इत्येकम् ।“कुकुद इत्यपि ।" लक्ष्मीवान् लक्ष्मण:
श्रीलः “श्लील इत्यपि" श्रीमान् चत्वारि लक्ष्मीवतः ।स्निग्धः वत्सलः
वत्से पुत्रादिस्नेहपात्रेऽभिलाषोऽस्यास्ति द्वे स्नेहयुक्तस्य ॥ १४ ॥ <\c>

<v>स्याद्दयालुः कारुणिकः कृपालुः सूरतः समाः ।
स्वतन्त्रोऽपावृतः स्वैरी स्वच्छन्दो निरवग्रहः ॥ १५ ॥ <\v>
<c>दयालुः
कारुणिकः कृपालुः सूरतः “सुरत इत्यपि" चत्वारि दयाशीलस्य ।
स्वतन्त्र: अपावृतः स्वैरी “स्वैर इत्यपि" स्वच्छन्दः निरवग्रहः पञ्च स्वच्छ-
न्दस्य ।“स्वः आत्मा तन्त्रं प्रधानं यस्य स्वतन्त्रः" ॥ १५ ॥ <\c>
﻿p;{0005}
सटीकामरकोशस्य                                       [विशेष्यनिघ्नवर्गः
<v>परतन्त्रः पराधीनः परवान्नाथवानपि ।
अधीनो निघ्न आयत्तोऽस्वच्छन्दो गृह्यकोऽप्यसौ ॥ १६ ॥ </v>
<c>परतन्त्रः परा-
धीनः परवान् नाथवान् चत्वारि पराधीनस्य । “परः स्वाम्यस्यास्ति पर-
वान् ।" परवन्तौ ।अधीनः निघ्न आयत्तः अस्वच्छन्दः गृह्यकः पञ्चकमधीन-
मात्रे । इनमधिगतः अधीनः अधि उपरिइनो यस्येति वा । “न स्वच्छन्दो-
ऽस्यास्वच्छन्दः ।" नवानामेकार्थत्वमित्येके ॥ १६ ॥ <\c>

<v>खलपूः स्याद्वहुकरो दीर्घसूत्रश्चिरक्रियः ।
जाल्मोऽसमीक्ष्यकारी स्यात्कुण्ठो मन्दः क्रियासु यः ॥ १७ ॥ </v>
<c>खलपू: बहुकरः द्वे संमा-
र्जनादिकारिणः ।खलं चत्वरं पुनाति मार्जयति खलपूः खलप्वौ । दीर्घसूत्रः
चिरक्रियः द्वे यः स्वल्पकालसाध्यं चिरेण करोति तस्यालसविशेषस्य । दीर्घे 
सूत्रं व्यवस्था यस्य दीर्घसूत्रः ।“सूत्रं तंतुव्यवस्थयोः" इति विश्वः । चिरेण
क्रियाऽस्य चिरक्रियः । जाल्मः असमीक्ष्यकारी द्वे यो गुणदोषानविमृश्य 
करोति तस्य । यः क्रियासु मन्दोऽलसो मूढो वा स कुण्ठ इत्येकम् ॥ १७ ॥ <\c>


<v> कर्मक्षमोऽलङ्कर्मीणः क्रियावान्कर्मसूद्यतः ।
स कार्मः कर्मशीलो यः कर्मशूरस्तु कर्मठः ॥ १८ ॥ </v>
<c>कर्मक्षमः अलङ्कर्मीणः द्वे कर्मणि शक्तस्य । “कर्मणे क्रियायै अलं समर्थः
अलङ्कर्मीणः" । कर्मसु य उद्युक्तः स क्रियावान् एकम् । कार्मः कर्मशीलः द्वे
नित्यं कर्मण्येव प्रवृत्तस्य । स्त्रियां तु कार्मी । कर्मशूरः कर्मठः द्वे प्रयत्नेन य
आरब्धं कर्म परिसमापयति तस्य । “कर्मणि घटते कर्मठः ।" कर्मणि घटो-
ऽठच् इति पाणिनिः ॥ १८ ॥<\c>

<v>भरण्यभुक्कर्मकरः कर्मकारस्तु तत्क्रियः ।
अपस्नातो मृतस्नात आमिषाशी तु शौष्कुलः ॥ १९ ॥ </v>
<c>भरण्यभुक् भरण्यं वेतनं भुङ्क्ते “कर्मण्यभुगि-
त्यपि " कर्मकरः द्वे वेतनं गृहीत्वा कर्म करोति तस्य । तत्कर्मैव क्रिया यस्य
स तत्क्रियः । वेतनं विनापि क्रियावान् स कर्मकार इत्येकम् । अपस्नात:
मृतस्नातः द्वे मृतमुद्दिश्य स्नातस्य । आमिषाशी शौष्कुलः द्वे मत्स्यमांसभक्ष-
कस्य । “शौष्कल इति वा पाठः ।" शुष्कलः । “शुष्कलः शुष्कमांसस्य
पणिके पिशिताशिनी" हैमः । ॥ १९ ॥ <\c>﻿p;{0006}
तृतीयं काण्डम्.
<v>बुभुक्षितः स्यात्क्षुधितो जिघत्सुरशनायितः ।
परान्नः परपिण्डादो भक्षको घस्मरोऽद्मरः ॥ २० ॥ </v>
<c>बुभुक्षितः क्षुधितः जिघत्सुः अश-
नायितः चत्वारि बुभुक्षितस्य । अत्तुमिच्छु: जिघत्सुः । सन्नन्तादुः । “अशनस्य
इच्छा अशनाया सा जाताऽस्य" । परान्नः परपिण्डादः द्वे परान्नोपजीविनः ।
भक्षकः घस्मरः अद्मरः त्रीणि भक्षणशीलस्य । “अत्तीत्यद्मरः" ॥ २० ॥ </c>


<v>आद्यूनः स्यादौदरिको विजिगीषाविवर्जिते ।
उभौ त्वात्मम्भरिः कुक्षिम्भरिः स्वोदरपूरके ॥ २१ ॥ </v>
<c>आद्युनः औदरिकः द्वे विजिगीषाविवर्जिते उत्कर्षेच्छारहिते । बुभुक्षयाऽत्य- 
न्तपीडिते इत्यर्थः ।उदरे प्रसित औदरिकः । “उदराहगाद्यूने" इति ठक् ।
आत्मम्भरिः कुक्षिम्भरिः द्वे यः स्वोदरं बिभर्ति तस्य “पोटभरू इति ख्यातस्य" । 
आत्मानं बिभर्ति आत्मम्भरिः ॥ २१ ॥ </c>

<v>सर्वान्नीनस्तु सर्वान्नभोजी गृध्रुस्तु गर्धनः ।
लुब्धोऽभिलाषुकस्तृष्णक् समौ लोलुपलोलुभौ ॥ २२ ॥ </v>
<c>सर्वान्नीनः सर्वान्नभोजी द्वे यः सर्वेषां
वर्णानां अन्नानि भुङ्क्ते तस्य परमहंसादेः ।गृध्नुः गर्धनः द्वे आकाङ्क्षाशीलस्य ।
लुब्धः । अभिलाषुकः तृष्णक् त्रीणि अभिलाषशीलस्य । “लुभ्यति स्म
लुब्धः ।" अभिलष्यतीति अभिलाषुकः । “लष कान्तौ" कान्तिरिच्छा । “लष-
पतेत्युकञ्" । पञ्चापि लुब्धस्येति केचित् । तृष्णजौ । लोलुपः लोलुभः द्वे
अतितृष्णाशीलस्य । “गर्हितं लुम्पति लोलुपः" ॥ २२ ॥ </c>

<v>सोन्मादस्तून्मदिष्णुः स्यादविनीतः समुद्धतः ।
मत्ते शौण्डोत्कटक्षीबाः कामुके कमिताऽनुकः ॥ २३ ॥ </v>
<c>सोन्मादः ।
"उन्मद इति सून्माद इति वा पाठः । सु अतिशयित उन्मादोऽस्य" ।
उन्मदिष्णुः द्वे उन्मादशीलस्य । अविनीतः समुद्धतः द्वे दुर्विनीतस्य । “न-
व्यनायि अविनीतः" । मत्तः शौण्डः उत्कटः क्षीबः "क्षीबन्निति नान्तो-
ऽप्यस्ति" चत्वारि मत्तस्य ।  शुण्डायां पानागारे भवः शौण्डः । तत्र भव
इत्यण् । शौण्डो मत्ते च विख्याते" इति विश्वः । “उत्कटस्तीव्रमत्तयोः
इति हैमः ।" कामुकः कमिता अनुकः ॥ २३ ॥  </c>

 
﻿p;{0007}
सटीकामरकोशस्य                                         [विशेष्यनिम्नवर्गः
<v>कम्रः कामयिताऽभीकः कमनः कामनोऽभिकः ।
विधेयो विनयग्राही वचनेस्थितः आश्रवः ॥ २४ ॥<\v>
<c>कम्रः कामयिता अभीक:
कमनः कामनः अभिकः नव कामुकस्य । अनु कामयते अनुकः । अभीको
दीर्घमध्यो ह्रस्वमध्यश्च । विधेयः विनयग्राही वचनेस्थितः आश्रवः चत्वारि
वचनग्राहिणि । प्रवृत्तौ निवृत्तौ वा विधातुं शक्यः विधेयः । वचने
तिष्ठति स्म वचनेस्थितः । “तत्पुरुषे कृती" इत्यलुक्  ॥ २४ ॥ </c>

<v>वश्यः प्रणेयो निभृतविनीतप्रश्रिताः समाः ।
धृष्टे धृष्णग्वियातश्च प्रगल्भः प्रतिभान्विते ॥ २५ ॥<\v>
<c>वश्यः प्रणेयः द्वे 
वशङ्गतस्य "प्रकर्षेण नेतुं शक्यः प्रणेयः ।" अत्र विधेयादिषडपि वशङ्ग-
तस्य वा । निभृतः विनीतः प्रश्रितः त्रयं विनीतस्य । नितरां अभारि
निभृतः । “भृञ् भरणे" । धृष्टः धृष्णक् “धृष्णुरित्यपि" वियातः त्रीणि
अविनीतस्य । “विरुद्धं यातं चेष्टितं यस्य वियातः ।" धृष्णजौ । प्रगल्भः
प्रतिभान्वितः द्वे सप्रतिभस्य । प्रत्युत्पन्नमतित्वं प्रतिभा । “प्रज्ञा नवन- 
वोन्मेषशालिनी प्रतिभा मता" इति रुद्रः ॥ २५ ॥  </c>

<v>स्यादधृष्टे तु शालीनो विलक्षो विस्मयान्विते ।
अधीरे कातरस्त्रस्ते भीरुभीरुकभीलुकाः ॥ २६ ॥  <\v>
<c>अधृष्टः शालीनः द्वे
सलज्जस्य । विलक्षः विस्मयान्वितः द्वे " परकीयधर्मशीलादौ प्राप्ताश्च
र्यस्य ।” अधीरः कातरः द्वे भयक्षुत्पिपासादिव्याकुलस्य । “ईषत्तरति
कातरः । ईषदर्थे चेति कोः कादेशः ।" त्रस्तः "त्रस्तुरित्यपि" भीरुः
"भीत इत्यपि " भीरुक: भीलुकः चत्वारि भयशीलस्य ॥ २६ ॥ </c>

<v> आशंसुराशंसितरि गृहयालुर्ग्रहीतरि ।
श्रद्धालुः श्रद्धया युक्ते पतयालुस्तु पातुके ॥ २७ ॥ <\v>
<c>आशंसुः
आशंसिता द्वे वाञ्छाशीलस्य । गृहयालुः ग्रहीता द्वे ग्रहणशीलस्य । श्रद्धा
 आस्तिक्यबुद्धिस्तया युक्ते श्रद्धालुरित्येकम् । पतयालु: पातुकः द्वे पतनशी-
 लस्य । “पतयति तच्छीलः पतयालुः" ॥ २७ ॥ </c>

 
﻿p;{0008}
तृतीयं काण्डम्.
<c>लज्जाशीलेऽपत्रपिष्णुर्वन्दारुरभिवादके ।
शरारुर्घातुको हिंस्रः स्याद्वर्धिष्णुस्तु वर्धनः ॥ २८ ॥</v>
<v>लज्जाशीलः अपत्र-
विष्णुः द्वे लोकलज्जायुक्तस्य । “लज्जा शीलमस्य लज्जाशीलः ।" वन्दारुः
अभिवादकः द्वे वन्दनशीलस्य । “वन्दते तच्छीलः वन्दारुः" शरारुः
धातुकः हिंस्रः त्रीणि हिंसाशीले । "शृणाति तच्छील: शरारुः" वर्धिष्णुः
वर्धनः द्वे वर्धनशीलस्य । “वर्धते तच्छीलः वर्धिष्णुः" ॥ २८ ॥<\v>

<c>उत्पतिष्णुस्तूत्पतिताऽलङ्करिष्णुस्तु मण्डनः ।
भूष्णुर्भविष्णुर्भविता वर्तिष्णुर्वर्तनः समौ ॥ २९ ॥</v>
<v>उत्पतिष्णुः
उत्पतिता द्वे उत्पतनशीलस्य । “उत्पतति तच्छील: उत्पतिष्णुः ।" अत्र
ये तृन्निष्णुच् स्नुक्नुक्मरजित्यादयः प्रत्ययास्ते तच्छीलतद्धर्मतत्साधुकारिषु
 बोध्दव्या: । ताच्छील्ये प्रयोगः प्रायेण । अलङ्करिष्णुः मण्डनः द्वे अलङ्करण-
शीले । भूष्णुः भविष्णुः भविता त्रीणि भवनशीले । वर्तिष्णुः वर्तनः द्वे
वर्तनशीले ॥ २९ ॥<\v>

<c>निराकरिष्णुः क्षिप्नुः स्यात्सान्द्रस्निग्धस्तु मेदुरः ।
ज्ञाता तु विदुरो विन्दुर्विकासी तु विकस्वरः ॥ ३० ॥</v>
<v>निराकरिष्णुः क्षिप्नुः “क्षिष्णुरिति केचित् " द्वे
निराकर्तरि । सान्द्रो घनः स चासौ स्निग्धश्च सान्द्रस्निग्धः मेदुरः स्यात्
एकम् । यल्लक्ष्यम् । मेघैर्मेदुरमम्बरमिति । ज्ञाता विदुरः विन्दुः त्रयं ज्ञातरि ।
"वेदनशीलः विदुरः" विकासी "तालव्यान्तोऽपि" विकस्वरः "विक-
श्वर इत्यपि" द्वे विकासशीले ॥ ३० ॥<\v>


<c>विसृत्वरो विसृमरः प्रसारी च विसारिणि ।
सहिष्णुः सहनः क्षन्ता तितिक्षुः क्षमिता क्षमी ॥ ३१ ॥</v>
<v>विसृत्वरः विसृमरः प्रसारी
विसारी चत्वारि प्रसरणशीले । सहिष्णुरित्यादिषट् क्षमाशीले ॥ ३१ ॥ <\v>


<c>क्रोधनोऽमर्षणः कोपी चण्डस्त्वत्यन्तकोपनः ।
जागरूको जागरिता घूर्णितः प्रचलायितः ॥ ३२ ॥ </v>
<v>क्रोधनः अमर्षणः कोपी त्रीणि कोपशीलस्य । “अवश्यं कुप्यति कोपी ।"
चण्डः अत्यन्तकोपनः द्वे अतिक्रोधशीले । जागरूकः जागरिता द्वे जागरण-
शीले । घूर्णितः प्रचलायितः द्वे निद्राघूर्णितस्य । घूर्ण भ्रमणे । “प्रचलाया
जाताऽस्येति प्रचलायित" ॥ ३२ ॥<\v>

 ﻿p;{0009}
सटीकामरकोशस्य                                          [विशेष्यनिघ्नवर्गः
<v>स्वप्नक् शयालुर्निद्रालुर्निद्राणशयितौ समौ ।
पराङ्मुखः पराचीनः स्यादवाङ्प्यधोमुखः ॥ ३३ ॥</v>
<c>स्वप्नक् शयालुः निद्रालुः त्रीणि
निद्राशीलस्य । “शयालुः स्यादजगरे निद्राशीले च कुक्कुरे" इति विश्वमे-
दिन्यौ । स्वप्नजौ । निद्राणः “निद्रित इत्यपि" शयितः द्वे सुप्तस्य । परा-
ङ्मूखः पराचीनः द्वे विमुखस्य । “पराञ्चत्यनभिमुखीभषति मुखमस्य
पराङ्मुखः ।" अवाङ् अधोमुखः द्वे “अवाञ्चत्यधोमुखीभवति अवाङ्"
अवाञ्चौ ॥ ३३ ॥ </c>

<v>देवानञ्चति देवन्द्यङ् विष्वन्द्यङ् विष्वगञ्चति ।
यः सहाञ्चति सध्र्यङ्  स स तिर्यङ् यस्तिरोऽञ्चति ॥ ३४ ॥</v>
<c>यो देवानञ्चति गच्छति पूजयति वा स देवन्द्यङ् । एकम् ।
चान्तम् । “स्त्रियां देवद्रीची ।" यो विष्वक् समन्तादञ्चति गच्छति स विष्वन्द्यङ्
 "विष्वन्द्यङ् इति तालव्यमध्योऽपि" । स्त्रियां विष्वद्रीची । "विष्वग्देवयोश्च
 टेरन्द्यञ्चतावप्रत्यये" इति पाणिनिः । चान्तं एकम् । यः सहाञ्चति तुल्यं गच्छति 
स सध्र्यङ् । एकम् । सध्यञ्चौ । "स्त्रियां सध्रीची । "सहस्य सध्रिः" इति
पाणिनिः ।" यस्तिरो वक्रमञ्चति स तिर्यङ् । एकम् । "तिरसस्तिर्यलोपे" इति
 पाणिनिराह ॥ ३४ ॥ </c>

<v>वदो वदावदो वक्ता वागीशो वाक्पतिः समौ ।
वाचोयुक्तिपटुर्वाग्मी वावदूकोऽतिवक्तरि ॥ ३५ ॥</v>
<c>वदः वदावदः वक्ता त्रीणि वक्तरि । वागीशः
वाक्पतिः द्वे अनवद्योद्दामवादिनि । वाचोयुक्तिपटुः “पटुरिति पृथगपि" ।
"वाग्मी पटो सुराचार्ये"  इति विश्वमेदिन्यौ । वाग्मी द्वे नैयायिकस्य । वाचो-
युक्तीति वाग्दिगिति षष्ठ्या अलुक् ।"प्रशस्ता वागस्य वाग्मी ।" वावदूकः
अतिवक्ता द्वे बहुभाषिणि ॥ ३५ ॥ </c>

<v>स्याजल्पाकस्तु वाचालो वाचाटो बहुगर्ह्यवाक् ।
दुर्मुखे मुखराबद्धमुखौ शक्लः प्रियंवदे ॥ ३६ ॥</v>
<c>जल्पाकः वाचालः वाचाटः बहुगर्ह्यवाक्
चत्वारि यो बहु अवाच्यं वक्ति तस्य । कुत्सितं बहु भाषते वाचालः वाचाटः ।
"आलजाटचौ बहुभाषिणि" इति सूत्रेण साधु । जल्पाकी । षित्त्वात्स्त्रियां
ङीष् ।" दुर्मुखः मुखरः अबद्धमुखः त्रयमनर्गलमुखस्य । “निन्दितं मुखमस्य
मुखरः । न बद्धं नियमितं मुखमस्य अबद्धमुखः ।" शक्ल: प्रियंवदः द्वे प्रिय-
वादिनि ।शक्नोति वक्तुमिति शक्त इति स्वामी ।शक्र इति सर्वधरः 
॥ ३६ ॥ </c>

 
﻿p;{0010}
तृतीयं काण्डम
<v>लोहलः स्यादस्फुटवाग्गर्ह्यवादी तु कद्वदः ।
समौ कुवादकुचरौ स्यादसौम्यस्वरोऽस्वरः ॥ ३७ ॥</v>
<v>लोहलः अस्फुटवाक् द्वे अस्फुटवादिनि । “न स्फुटा वागस्यास्फु-
टवाक् ।" गर्ह्यवादी कद्वदः  द्वे कुत्सितभाषिणि ।कुत्सितं वदति कद्वदः।
“रथवदयोश्च" इति कोः कदादेशः । गर्ह्यं वदति गर्ह्यवादी ।" कुवादः कुचरः
द्वे दोषकथनशीले । “कुत्सितं चरति कुचरः ।" असौम्यस्वरः अस्वरः द्वे
काकादिस्वरवदपस्वरयुक्तस्य ॥ ३७ ॥ </c>

<v>रवणः शब्दनो नादीवादी नादीकरः समौ ।
जडोऽज्ञ एडमूकस्तु वक्तुं श्रोतुमशिक्षिते ॥ ३८ ॥</v>
<v>रवणः शब्दनः द्वे शब्दशीलस्य ।
नान्दीवादी नान्दीकरः द्वे स्तुतिविशेषवादिनः । “नान्दीं वदति तच्छील:
नान्दीवादी ।" आशीर्वचनसंयुक्ता स्तुतिर्यस्मात्प्रवर्तते । देवद्विजनृपादीनां
तस्मान्नान्दीति कीर्त्यते" इति भरतः । जडः अज्ञः द्वे अत्यन्तमूढस्य । यदुक्तम् ।
“इष्टं वानिष्टं वा सुखदुःखे वा न चेह यो मोहात् । विन्दति परवशगः स भवे-
दिह जडसंज्ञकः पुरुषः" इति । यो वक्तुं श्रोतुं च शिक्षितो न भवति स
एडमूकः । अनेडमूक इति पाठे नास्त्येडो मूकोऽस्मादिति विग्रहः । एडो
बधिरः । त्रिलिङ्गोऽनेडमूकः स्याच्छठे वाक्श्रुतिवर्जित" इति रभसः ॥ ३८ ॥ </c>

<v>तूष्णींशीलस्तु तूष्णीको नग्नोऽवासा दिगम्बरे ।
निष्कासितोऽवकृष्टः स्यादपध्वस्तस्तु धिक्कृतः ॥ ३९ ॥</v>
<v>तूष्णींशील: तूष्णीकः द्वे तूष्णीम्भावयुक्तस्य । शीले को मलोपश्चेति वार्ति-
केन तूष्णीमो मस्य लोपः । “तूष्णीं शीलं यस्य तूष्णींशीलः ।" नग्नः
अवासाः दिगम्बर: त्रीणि नग्नस्य । अवाससौ । निष्कासीतः निष्कामित
इत्यपि । अवकृष्टः । निर्गमितस्य । अपध्वस्तः धिक्कृतः द्वे निर्भर्त्सितस्य 
॥ ३९ ॥ </c>

<v>आत्तगर्वोऽभिभूतः स्याद्दापितः साधितः समौ ।
प्रत्यादिष्टो निरस्तःस्यात्प्रत्याख्यातो निराकृतः ॥ ४० ॥</v>
<v>आत्तगर्वः "आत्तगन्धः । गन्धो गन्धक आमोदे लेशे संबन्धगर्वयोः''
इति विश्वः । गन्धो गर्यो लवोऽपि च'' इति त्रिकाण्डशेषः । अभिभूतः द्वे भग्न-
दर्पस्य । आत्तगन्धः पलायितः'' इति कोशान्तरे । पलायनकर्तुरपि । लक्ष्यम् ।
कर्णोऽपि भूत्वा कथमात्तगन्धः इति भारतचम्पूः । “चत्वारोऽपि पर्याया
इत्येके ।" दापितः “दायित इसपि । तत्र दय दाने इति धातुः" साधितः
द्वे “धनादिकं  प्रदापितस्य प्रदापितस्य धनादेर्वा ।" “धनादिकं दापयतीति
दापितः" इति राजमुकुटः । प्रत्यादिष्टादि चतुष्कं निराकृतस्य ॥ ४० ॥ </c>

 
﻿p;{0011}
सटीकामरकोशस्य                         [विशेष्यनिघ्नवर्गः
<v>निकृतः स्याद्विप्रकृतो विप्रलब्धस्तु वञ्चितः ।
मनोहतः प्रतिहतः प्रतिबद्धो हतश्च सः ॥ ४१ ॥ </v>
<c>निकृतः विप्रकृतः द्वे विवर्णीकृतस्य । विप्रलब्धः वञ्चितः द्वे "वञ्चनं
 प्राप्तस्य ।" मनोहतः प्रतिहतः प्रतिबद्धः हतः चत्वारि मनसि हतस्य ।
"कृतमनोभङ्गस्येत्यर्थः" ॥ ४१ ॥ </c>

<v>अधिक्षिप्तः प्रतिक्षिप्तो बद्धे  कीलितसंयतौ ।
आपन्न आपत्प्राप्तः स्यात्कान्दिशीको भयद्रुतः ॥ ४२ ॥ </v>
<c>अधिक्षिप्तः प्रतिक्षिप्तः द्वे “कृताक्षेपस्य"
 कस्यचिच्छौर्यादिकं प्रति स्पर्धमानस्य । “दुर्वचनमधिक्षेपः" इति राजमुकुटः ।
बद्धः कीलितः संयतः त्रीणि रज्ज्वादिना निबद्धस्य । आपन्नः आपत्प्राप्तः
 द्वे आपदं गतस्य । “आपद्यते स्म आपन्नः ।" कान्दिशीकः भयद्रुतः द्वे
 भयात्पलायितस्य । कां दिशं गच्छामीति चिन्तयन् पलायितः कान्दिशीकः ॥ ४२ ॥ </c>

<v>आक्षारितः क्षारितोऽभिशस्ते संकसुकोऽस्थिरे ।
व्यसनार्तोपरक्तौ द्वौ विहस्तव्याकुलौ समौ ॥ ४३ ॥ </v>
<c>आक्षारितः क्षारितः अभिशस्तः त्रयं लोकापवादेन दूषितस्य ।
मैथुननिमित्तं मिथ्यादूषितस्येति केचित् । “आक्षारो मैथुनं प्रत्याक्रोशो जातो
 ऽस्य आक्षारितः ।" संकसुकः अस्थिरः द्वे चलप्रकृतेः । संकसतीति संक-
 सुकः । “कस गतौ ।" व्यसनार्तः उपरक्तः द्वे व्यसनपीडितस्य । विहस्तः
 व्याकुलः द्वे शोकादिभिरितिकर्तव्यतामूढस्य । “विक्षिप्तो हस्तो यस्य विहस्तः" ॥ ४३ ॥ </c>

<v>विक्लवो विह्वलः स्यात्तु विवशोऽरिष्टदुष्टधीः ।
कश्यः कशार्हे सन्नद्धे त्वाततायी वधोद्यते ॥ ४४ ॥ </v>
<c>विक्लवः विह्वलः द्वे शोकादिना गात्रभङ्गं प्राप्तस्य । विह्वलतीति
 विह्वलः । “हल चलने ।" विवशः अरिष्टदुष्टधीः द्वे आसन्नमरणदूषितबुद्धेः
 अरिष्टेन दुष्टा धीर्यस्य ।" कश्यः कशार्हः द्वे कशाघातमर्हतः । कशा-
 वेत्रम् । सन्नद्धे वर्मिते जिघांसौ आततायीत्येकम् । “आततं यथा तथाऽयितुं
 शीलमस्य । “अय गतौ" ॥ ४४ ॥ </c>

 
﻿p;{0012}
तृतीयं काण्डम्.
<v>द्वेष्ये त्वक्षिगतो वध्यः शीर्षच्छेद्य इमौ समौ ।
विष्यो विषेण यो वध्यो मुसल्यो मुसलेन यः ॥ ४५ ॥ </v>
<c>द्वेष्यः अक्षिगतः द्वे द्वेषार्हस्य । “द्वेष्टुमर्हः
 द्वेष्यः ।" वध्यः शीर्षच्छेद्यः द्वे वधार्हस्य । “वधमर्हति वध्यः ।" यो विषेण
 वध्यः हन्तव्यः स विष्य इत्येकम् । यो मुसलेन वध्यः स मुसल्यः एकम् ॥ ४५ ॥ </c>

<v>शिश्विदानोऽकृष्णकर्मा चपलश्चिकुरः समौ ।
दोषैकदृक् पुरोभागी निकृतस्त्वनृजुः शठः ॥ ४६ ॥ </v>
<c>शिश्विदानः अकृष्णकर्मा द्वे पुण्यकर्मणः । “शिश्विदानं कृष्णकर्मेति पाठे
  द्वे पापकर्मणः । अत्र श्विता वर्णे इति धातोः श्वितेर्दश्चेत्यानच् दत्वं सनो-
 लुक् च । श्वेतितुमिच्छति शिश्विदानः ।" चपलः चिकुरः द्वे यो विचारमन्त-
 रेण झटिति वधादिकार्यमाचरति तस्मिन् । दोषैकदृक् पुरोभागी द्वे दोषमात्रं
 पश्यतः । “दोष एकस्मिन् दृक् ज्ञानं यस्य दोषैकदृक्"  निकृतः अनुजः  शठः ।
त्रयं यस्यान्तःकरणं वक्रं  तस्य । निकृन्तति निकृतः । “कृती छेदने" ॥ ४६ ॥ </c>

<v>कर्णेजपः सूचकः स्यात्पिशुनो दुर्जनः खलः ।
नृशंसो घातुकः क्रूरः पापो धूर्तस्तु वञ्चकः ॥ ४७ ॥ </v>
<c>कर्णेजपः । “तत्पुरुषे कृती" इति सप्तम्या अलुक् । सूचकः द्वे कर्णे परापवादं
 वदतः । विस्मृतबोधकस्येति कश्चित् । पिशुनः दुर्जनः खलः त्रयं परस्परभेदन-
 शीलस्य । पिशुनः सूचकस्यापि पर्यायो वा । नृशंसः घातुकः क्रूरः पापः चत्वारि
 परद्रोहशीले । "नॄन् शंसति नृशंसः ।" धूर्तः वञ्चकः  द्वे प्रतारणशीलस्य । “धूर्वति
 हिंसति धूर्त:" ॥ ४७ ॥ </c>

<v>अज्ञे मूढयथाजातमूर्खवैधेयबालिशाः ।
कदर्ये कृपणक्षुद्रकिंपचानमितंपचाः ॥ ४८ ॥ </v>
<c>अज्ञः मूढः “मुग्ध इत्यपि" यथाजातः मूर्खः वैधेयः
 बालिशः षण्मूर्खस्य । बालिशस्तु शिशौ मूर्खे इति । “जातं जन्मकालविशेषम-
 नतिक्रम्य वर्तते तदस्यास्ति यथाजातः । कदर्यः कृपणः क्षुद्रः किंपचानः मितं-
 पचः । “मितनखे च"  इति खच् मुमागमः । पञ्च यो धर्मात्मपुत्रदारादिकं पी-
 डयन् लोभादर्थसंचयं करोति तस्य । “कुत्सितोऽर्य: स्वामी कदर्यः । किंपचः अ-
 नमितंपच इति छेदो वा । तत्र न मितंपचोऽमितंपचः । तद्भिन्नोऽनमितंपचः" ॥ ४८ ॥ </c>

 
﻿p;{0013}
सटीकामरकोशस्य                       [विशेष्यनिघ्नवर्ग:
<v>निःस्वस्तु दुर्विधो दीनो दरिद्रो दुर्गतोऽपि सः ।
वनीयको याचनको मार्गणो याचकार्थिनौ ॥ ४९ ॥ </v>
<c>निःस्वः दुर्विधः दीन: दरिद्रः दुर्गतः पञ्च दरिद्रस्य । “स्वान्निष्क्रान्तो
 निःस्वः ।" वनीयकः "वनीपक इत्यपि" याचनकः मार्गणः याचकः अर्थी
 पञ्च याचकस्य ॥ ४९ ॥ </c>

<v>अहंकारवानहंयुः शुभंयुस्तु शुभान्वितः ।
दिव्योपपादुका देवा नृगवाद्या जरायुजाः ॥ ५० ॥ </v>
<c>अहंकारवान् अहंयुः द्वे अहंकारिणः । अहंकारो
 यस्यास्ति अहंकारवान् । मतुप् । अहमिति मान्तमव्ययम् । अहंयुरित्यत्र मत्व-
 र्थीयो युस् प्रत्ययः । एवं शुभंयुरित्यत्रापि । “अहंशुभमोर्युम्" इति पाणिनिः ।
शुभंयुः शुभान्वितः द्वे "शुभयुक्तस्य । “अकस्मादुपपद्यन्त इत्युपपादुकाः दिवि
 भवाः दिव्याः दिव्याश्च ते उपपादुकाश्च । नारकव्यावृत्त्यर्थं दिव्यपदम् ।
मातापित्रादिदृष्टकारणनिरपेक्षा अदृष्टसहकृतेभ्यो गुणेभ्यो जाता ये देवास्ते
 दिव्योपपादुका उच्यन्ते । एकम् । नृगवाद्या जरायुजाः स्युः । एकम् । आद्य-
 शब्दादश्वादयः । गर्भाशयो जरायुस्ततो जाता जरायुजाः । कृमिदंशाद्याः
 स्वेदजाः स्युः । एकम् । आद्यशब्दान्मत्कुणमशकादयः ॥ ५० ॥ </c>

<v>स्वेदजाः कृमिदंशाद्याः पक्षिसर्पादयोऽण्डजाः ।
                 (इति प्राणिवर्गः) (१)
उद्भिदस्तरुगुल्माद्या उद्भिदुद्भिज्जमुद्भिदम् ॥ ५१ ॥ </v>
<c>स्वेदहेतुत्वा-
 दूष्मा स्वेदः ततो जाताः स्वेदजाः । पक्ष्यादयोऽण्डजाः । एकम् । अण्डेभ्यो
 जाता अण्डजाः । आदिना मत्स्यादिग्रहः । इति प्राणिवर्गः । तरुगुल्माद्या
 उद्भिदः । ते हि जायमाना भुवमुद्भिन्दन्तीत्युद्भिदः । आद्यशब्दात्तृणादिग्रहः ।
एकम् । उद्भित् उद्भिज्जं उद्भिदं त्रयमुद्भिदि ॥ ५१ ॥ </c>

<v>सुंदरं रुचिरं चारु सुषमं साधु शोभनम् ।
कान्तं मनोरमं रुच्यं मनोज्ञं मञ्जु मञ्जुलम् ॥ ५२ ॥ </v>
<c>सुंदरं रुचिरं चारु सुषमं
 साधु शोभनं कान्तं मनोरमं “मनोहरमित्यपि ।" रुच्यं मनोज्ञं मञ्जु मञ्जुलं
 द्वादश सुन्दरस्य । सु शोभनं समं सर्वमस्य सुषमम् । सुविनिर्दुर्भ्यः  इति समः
 सस्य षत्वम् । रम्यं मनोरमं सौम्यं भद्रकं रामणीयकमित्यपि ॥ ५२॥  </c>




 
﻿p;{0014}
तृतीयं काण्डम्
<v>तदासेचनकं तृप्तेर्नास्त्यन्तोयस्य दर्शनात् । 
अभीष्टेऽभीप्सितं हृद्यं दयितं वल्लभं प्रियम् ॥ ५३ ॥ </v>
<c>यस्य दर्श-
नात् दृङ्मनसोस्तृप्तेरन्तो नास्ति । यद्वहुशो दृष्टमप्यधिकामेव प्रीतिं जनयतीति
यावत् तदासेचनकं स्यात् । “असेचनकमित्यपि" । अभीष्टं अभीप्सितं हृद्यं
दयितं वल्लभं प्रियं पडभीष्टस्य । “अभ्याप्तुमिष्यते स्म अभीप्सितम्"
॥ ५३ ॥ </c>

<v>निकृष्टप्रतिकृष्टार्वरेफयाप्यावमाधमाः ।
कुपूयकुत्सितावद्यखेटगर्ह्याणकाः समाः ॥ ५४ ॥ </v>
<c>निकृष्टः प्रतिकृष्टः अर्वा । “अर्वा तुरङ्गमे पुंसि कुत्सिते वाच्यलिङ्गके" इति
कोशान्तरे । रेफः रेपः । “रेप: स्यान्निन्दिते क्रूरे" इति विश्वः । याप्यः
अवमः अधमः कुपूयः “कपूय इत्यपि । पृषोदरादित्वादत्वम् ।" कुत्सितः
अवद्यः खेटः गर्ह्यः अणकः “आणक इत्यपि" त्रयोदशाधमस्य । “खेटति
त्रासयति खेटः ।" अर्वा नांन्तः । अर्वन्तौ ॥ ५४ ॥ </c>

<v>मलीमसं तु मलिनं कच्चरं मलदूषितम् ।
पूतं पवित्रं मेध्यं च वीध्रं तु विमलार्थकम् ॥ ५५ ॥ </v>
<c>मलीमसं मलिनं कच्चरं
मलदूषितं चत्वार्यनुज्ज्वलस्य । “कुत्सितं चरति कच्चरम् ।" पूतं पवित्रं
मेध्यं त्रीणि । वीध्रमित्येकं विमलार्थकं स्वभावनिर्मलस्येत्यर्थः । “विमला-
त्मकमित्यपि पाठ:" ॥ ५५ ॥ </c>

<v>निर्णिक्तं शोधितं मृष्टं निःशोध्यमनवस्करम् ।
असारं फल्गु शून्यं तु वशिकं तुच्छरिक्तके ॥ ५६ ॥ </v>
<c>निर्णिक्तादिपञ्चकमपनीतमलस्य । असारं
फल्गु द्वे निर्बलस्य । शून्यं “शुन्यमित्यपि । शुनः संप्रसारणं वा च दीर्घत्व-
मिति यत् ।" वशिकं तुच्छं रिक्तकं चत्वारि “रिक्तस्य" ॥ ५६ ॥ </c>

<v>क्लीबे प्रधानं प्रमुखप्रवेकानुत्तमोत्तमाः ।
मुख्यवर्यवरेण्याश्च प्रवर्होऽनवरार्ध्यवत् ॥ ५७ ॥ </v>
<c>प्रधानं
प्रमुखः प्रवेकः अनुत्तमः उत्तमः मुख्यः वर्यः वरेण्यः प्रवर्हः अनवरार्ध्यः
॥ ५७ ॥ </c>


१ इदं तालपत्रपुस्तकेऽपि नास्ति 
﻿p;{0015}
सटीकामरकोशस्य                         [विशेष्यनिघ्नवर्गः
<v>परार्ध्याग्रप्राग्रहरप्राग्र्यायग्र्याग्रीयमग्रियम् ।
श्रेयान् श्रेष्ठः पुष्कलः स्यात्सत्तमश्चातिशोभने ॥ ५८ ॥ </v>
<c>परार्ध्यः अग्रः प्राग्रहरः प्राग्र्यः अग्र्यः अग्रीयः अग्रियः सप्तदश
प्रधानस्य । मुखमिव मुख्यः । अवरस्मिन्नर्ध्दे भवः अवरार्ध्यः न अव-
रार्ध्यः अनवरार्ध्यः । तत्र प्रधानं नित्यं क्लीबे । पूर्वोत्तरशनब्दास्तुल्यार्था
इति वता ज्ञापितम् । श्रेयान् श्रेष्ठः पुष्कलः सत्तमः अतिशोभन: पञ्चात्यन्त-
शोभनस्य । “अतिशयेन सन् उत्तमः ।" श्रेयांसौ ॥ ५८ ॥ </c>

<v>स्युरुत्तरपदे व्याघ्रपुङ्गवर्षभकुञ्जराः ।
सिंहशार्दूलनागाद्याः पुंसि श्रेष्ठार्थगोचराः ॥ ५९ ॥ </v>
<c>व्याघ्रादय
 एते शब्दा उत्तरपदे श्रेष्ठार्थो गोचरो विषयो येषां ते । “गोचरा इत्यत्र
वाचका इति पाठः क्वचित् ।" यथा पुरुषोऽयं व्याघ्र इव पुरुषव्याघ्रः ।
पुरुषश्रेष्ठ इत्यर्थः । आद्यशब्दात्सोमादयः । नृसोमः । व्याघ्रादिराकृति-
गणः । “उपमितं व्याघ्रादिभिः सामान्याप्रयोगे" इति विशेषस्य पूर्वनिपाते
व्याघ्रादेरुत्तरपदत्वम् ॥ ५९ ॥ </c>

<v>अप्राग्र्यं द्वयहीने द्वे अप्रधानोपसर्जने ।
विशङ्कटं पृथु बृहद्विशालं पृथुलं महत् ॥ ६० ॥ </v>
<c>अप्राग्र्यं अप्रधानं उपसर्जनं त्रयमप्रधानस्य ।
“प्राग्र्याद्भिन्नमप्राग्र्यम ।" तत्राप्रधानोपसर्जने द्वे द्वयहीने द्वयं स्त्रीपुंसौ
ताभ्यां हीने क्लीबे इत्यर्थः । विशङ्कटं पृथु बृहत् विशालं पृथुलं महत् ॥ ६० ॥ </c>

<v>वड्रोरुविपुलं पीनपीन्नी तु स्थूलपीवरे ।
स्तोकाल्पक्षुल्लकाः सूक्ष्मं श्लक्ष्णं दभ्रं कृशं तनु ॥ ६१ ॥ </v>
<c>वड्रं उरु विपुलं नव विस्तीर्णस्य । पीनं पीव स्थूलं पीवरं चत्वारि स्थूलस्य ।
स्त्रीपुंसयोस्तु पीवा । स्तोकः अल्पः क्षुल्लकः त्रयमल्पस्य । सूक्ष्मं श्लक्ष्णं दभ्रं
कृशं तनु । “तनुः काये त्वचि स्त्री स्यान्निष्वल्पे विरले कृशे" इति कोशान्तरे
॥ ६१ ॥ </c>

<v>स्त्रियां मात्रा त्रुटिः पुंसि लवलेशकणाणवः ।
अत्यल्पेऽल्पिष्ठमल्पीयः कनीयोऽणीय इत्यपि ॥ ६२ ॥ </v>
<c>मात्रा त्रुटि: लवः लेशः कणः अणुः एकादश सूक्ष्मस्य । स्तोका-
द्यण्वन्ता एकार्था इत्येके । तत्र मात्रात्रुटी स्त्रियौ । “त्रुटीति डीबन्तोऽपि
क्वचित् ।" लवादिः पुंसि । शेषं विशेष्यनिघ्नम् । “अल्यल्पेऽल्पिष्ठमल्पीय:
कनीयोऽणीय इत्यपि" इति कोशान्तरम् । “एतन्मूलगतमेवार्धं सर्वत्रास्य
मूलग्रन्थ एव दर्शनात् । रामाश्रम्यादिष्वपि तथा ग्रहणाच्च । अल्पिष्ठं
अल्पीयः कनीयः अणीयः चत्वार्यत्यल्पे । ॥ ६२ ॥ </c>

 
﻿p;{0016}
तृतीयं काण्डम.
<v>प्रभूतं प्रचुरं प्राज्यमदभ्रं बहुलं बहु ।
पुरुहूः पुरु भूयिष्ठं स्फारं भूयश्च भूरि च ॥ ६३ ॥ </v>
<c>प्रभूतं प्रचुरं प्राज्यं
अदभ्रं बहुलं बहु पुरुहूः “पुरुहमित्यपि पुरहमिति च ।" पुरु भूयिष्ठं स्फारं
“स्फिरमित्यपि ।" भूयः भूरि द्वादश बहुलस्य । पुरुहौ । क्लीबे तु पुरुहु
॥ ६३ ॥ </c>

<v>परःशतद्यास्ते येषां परा संख्या शतादिकात् ।
गणनीये तु गणेयं संख्याते गणितमथ समं सर्वम् ॥ ६४ ॥ </v>
<c>येषां संख्येयानां संख्या शतात्सहस्राच्च परा ते क्रमेण परःशताः
परः सहस्राः स्युरित्यर्थः । एकैकम् । राजदंतादित्वाच्छतसहस्रयोः परनिपातः ।
पारस्करादित्वात्सुट । विशेष्यनिघ्नत्वाद्वाच्यलिङ्गता । यल्लक्ष्यम् । “परःशतानां
विदुषां समाजे" इति । गणनीयं गणेयं द्वे गणयितुं शक्यस्य । संख्यातं गणितं
द्वे यस्य संख्या कृता तस्य ।समं सर्वम् ॥ ६४ ॥ </c>

<v>विश्वमशेषं कृत्स्नं समस्तनिखिलाखिलानि निःशेषम् ।
समग्रं सकलं पूर्णमखण्डं स्यादनूनके ॥ ६५ ॥ </v>
<c>विश्वं अशेषं कृत्स्नं समस्तं
निखिलं अखिलं निःशेषं समग्रं सकलं पूर्णं "पूर्वमित्यपि पाठः । पूर्व पूरणे ।"
अखण्डं अनूनकं चतुर्दश समग्रस्य ॥ ६५ ॥ </c>

<v>घनं निरन्तरं सान्द्रं पेलवं विरलं तनु ।
समीपे निकटासन्नसन्निकृष्टसनीडवत् ॥ ६६ ॥ </v>
<c>घनं निरन्तरं सान्द्रं त्रीणि निवि-
डस्य । निर्गतमन्तरमस्मात्तन्निरन्तरम् । पेलवं विरलं तनु त्रीणि विरलस्य ।
समीपः निकटः आसन्नः सन्निकृष्टः सनीडः ॥ ६६ ॥ </c>

<v>सदेशाभ्याशसविधसमर्यादसवेशवत् ।
उपकण्ठान्तिकाभ्यर्णाभ्यग्रा अप्यभितोऽव्ययम् ॥ ६७ ॥ </v>
<c>सदेशः अभ्याशः
अभ्यास इति दन्त्यान्त इति मुकुटः । सविधः समर्यादः सवेश: उपकण्ठः
अन्तिकः अभ्यर्ण: अभ्यग्रः अभितः पञ्चदश समीपस्य । तत्राभित इत्यव्ययम् ।
समानं नीडं वासस्थानमस्य सनीडः । उपगतः कण्ठः सामीप्यमस्य उपकण्ठः
॥ ६७ ॥ </c>


 
﻿p;{0017}
सटीकामरकोशस्य                      [विशेष्यनिघ्नवर्ग:
<v>संसक्ते त्वव्यवहितमपदान्तरमित्यपि ।
नेदिष्ठमन्तिकतमं स्याद्दूरं विप्रकृष्टकम् ॥ ६८ ॥ </v>
<c>संसक्तं अव्यवहितं अपदान्तरं  “अपटान्तरमित्यपि" त्रीणि संल-
ग्नस्य। “न व्यवधीयते स्म अव्यवहितम् ।" नेदिष्ठं अन्तिकतमं दे अति-
 निकटस्य । दूरं विपकृष्टकं द्वे  ॥ ६८ ॥ </c>

<v>दवीयश्च दविष्टं च सुदूरं दीर्घमायतम् ।
वर्तुलं निस्तलं वृत्तं बन्धुरं तून्नतानतम् ॥ ६९ ॥ </v>
<c>दवीयः दविष्टं सुदूरं त्रयमत्यन्तदूरस्य ।
दवीयांसौ । दीर्घं आयतं  द्वे  “दीर्घस्य ।" वर्तुलं निस्तलं वृत्तं "त्रीणि
वर्तुलस्य ।" यत्स्वभावादुन्नतमुपाधिवशादीषन्नतं च तद्वन्धुरमित्यर्थः “बन्धूर- 
 मित्यपि" एकम् ॥ ६९ ॥ </c>

<v>उच्चप्रांशून्नतोदग्रोच्छ्रितास्तुङ्गेऽथ वामने ।
न्यङ्नीचखर्वह्रस्वाः स्युरवाङ्गेऽवनतानतम् ॥ ७० ॥ </v>
<c>उच्च प्रांशुः उन्नतः उदग्रः उच्छ्रितः तुङ्गः षट्
उन्नतस्य । “उचैस्त्वमस्य उच्चः । उन्नमति स्म उन्नतः ।" वामनः न्यक् नीच:
 खर्वः ह्रस्वः पञ्च ह्रस्वस्य । न्यक् । चान्तः । स्त्रियां तु नीची । अवाग्रं अवनतं
 आनतं त्रयमधोमुखस्य । “अवनतमग्रमस्य अवाग्रम्" ॥ ७० ॥ </c>

<v>अरालं वृजिनं जिह्ममूर्मिमत्कुञ्चितं नतम् ।
आविद्धं कुटिलं भुग्नं वेल्लितं वक्रमित्यपि ॥ ७१ ॥ </v>
<c>अरालं
 वृजिनं जिह्मं ऊर्मिमत् कुञ्चितं नतं आविद्धं कुटिलं भुग्नं वेल्लितं वक्रं एकादश
 वक्रस्य । “कुटिं कौटिल्यं लाति कुटिलम्" ॥ ७१ ॥ </c>

<v>ऋजावजिह्मप्रगुणौ व्यस्ते त्वप्रगुणाकुलौ ।
शाश्वतस्तु ध्रुवो नित्यसदातनसनातनाः ॥ ७२ ॥ </v>
<c>ऋजुः अजिह्मः प्रगुणः
 त्रीण्यवक्रस्य । “भिन्नो जिह्मादजिह्मः ।" व्यस्तः अप्रगुणः आकुलः त्रयमा-
 कुलस्य । “भिन्नः प्रगुणादप्रगुणः ।" शाश्वतः ध्रुवः नित्यः सदातनः सनातनः
 पञ्च नित्यस्य । “शश्वद्भवः शाश्वत:" ॥ ७२ ॥ </c>

<v>स्थास्नुः स्थिरतरः स्थेयानेकरूपतया तु यः ।
कालव्यापी स कूटस्थः स्थावरो जङ्गमेतरः ॥ ७३ ॥ </v>
<c>स्थास्नुः स्थिरतरः स्थेयान्
 त्रीण्यतिस्थिरस्य । “स्थानशीलः स्थास्नुः ।" स्थेयांसौ । य एकरूपतया एके-
  नैव स्वभावेन कालव्यापी कालस्य व्यापक आकाशादिः स कूटस्थः कूटो
 निश्चलः सन् तिष्ठतीति । “कूटोऽस्त्री निश्चले राशौ" इति मेदिनी । स्थावर जङ्गमे-
तरः द्वे अचरस्य ॥ ७३ ॥ </c>

 
﻿p;{0018}
तृतीयं काण्डम्.
<v>चरिष्णु जङ्गमचरं त्रसभिङ्गं चराचरम् ।
चलनं कम्पनं कम्प्रं चलं लोलं चलाचलम् ॥ ७४ ॥ </v>
<c>चरिष्णु जङ्गमं चरं त्रसं इङ्गं चराचरम् । “चरिचलिपति”
इति वार्तिकेन चरतेर्द्वित्वे अभ्यासस्याकारः । एवं चलाचलं इत्यत्रापि । षट् चरस्य ।
“चरणशीलं चरिष्णु ।” चलनं कम्पनं कम्प्रं त्रयं कम्पशीलस्य । चलं लोलं
चलाचलम् ॥ ७४ ॥ </c>

<v>चञ्चलं तरलं चैव पारिप्लवपरिप्लवे ॥
अतिरिक्तः समधिको दृढसंधिस्तु संहतः ॥ ७५ ॥ </v>
<c>चञ्चलं तरलं पारिप्लवं सप्तकं चलस्य । परिप्लवते पारिप्लवम् ।
चपलं चटुलं चैवेत्यपि पाठः । अतिरिक्तः समधिकः द्वे अधिकभूतस्य ।
“सम्यगधिकः समधिक: ।”  दृढसन्धिः संहतः द्वे  दृढसन्धानयुक्तस्य ॥ ७५ ॥ </c>

<v>कर्कशं कठिनं क्रूरं कठोरं निष्ठुरं दृढम् ।
जठरं मूर्तिमन्मूर्तं प्रवृद्धं प्रौढमेधितम् ॥ ७६ ॥ </v>
<c>कर्कशं "कक्खटम् । खक्खटमिति कवर्गद्वितीयादिरपि ।” कठिनं क्रूरं
 कठोरं निष्ठुरं दृढं जठरं मूर्तिमत् मूर्तं नव कठिनस्य । “मूर्तिः काठिन्यम-
 स्यास्ति मूर्तिमत् ।” जठरं टवर्गद्वितीयमध्यम् । प्रवृद्धं प्रौढं एधितं त्रयं प्रवृ-
 ध्दस्य ॥ ७६ ॥ </c>

<v>पुराणे प्रतनप्रत्नपुरातनचिरन्तनाः ।
प्रत्यग्रोऽभिनवो नव्यो नवीनो नूतनो नवः ॥ ७७ ॥ </v>
<c>पुराणं प्रतनं प्रत्नं पुरातनं चिरन्तनं पञ्च पुरातनस्य । पुरा
भवं  पुराणम् । सायंचिरेतिसाधुः पुराणप्रोक्तेति निपातनात् । पुराणं प्रत्न-
शास्त्रयोरित्युक्तत्वात् । प्रत्यग्रः अभिनवः नव्यः नवीनः नूतनः नवः ॥ ७७ ॥ </c>

<v>नूत्नश्च सुकुमारं तु कोमलं मृदुलं मृदु ।
अन्वगन्वक्षमनुगेऽनुपदं क्लीबमव्ययम् ॥ ७८ ॥ </v>
<c>नूत्नः सप्त नूतनस्य । “प्रतिनवमग्नमस्य प्रत्यग्रः ।” सुकुमारं कोमलं मृदुलं
मृदु चत्वारि कोमलस्य ।अन्वक् अन्वक्षं अनुगं अनुपदं चत्वारि पश्चादि-
त्यर्थे । अव्ययीभावत्वात्क्लीबमव्ययं च । “पदस्य पश्चादनुपदम् ”॥ ७८ ॥ </c>


 
﻿p;{0019}
सटीकामरकोशस्य                                   [विशेष्यनिघ्नवर्ग:
<v>प्रत्यक्षं स्यादेन्द्रियकमप्रत्यक्षमतीन्द्रियम् ।
एकतानोऽनन्यवृत्तिरेकाग्रैकायनावपि ॥ ७९ ॥ </v>
<c> प्रत्यक्षं  “समक्षमित्यपि” ऐन्द्रियकं द्वे  इन्द्रियग्राह्यस्य । इन्द्रियेणानुभूतं ऐन्द्रिय-
कम् । अप्रत्यक्षं अतीन्द्रियं द्वे इन्द्रियैरग्राह्यस्य धर्मादेः । अनध्यक्षमित्यपि पाठः ।
“अपरोक्षमैन्द्रियकं परोक्षं स्यादतीन्द्रियम्”  इति ।  एकतानः अनन्यवृत्तिः
एकाग्रः एकायनः ॥ ७९ ॥ </c>

<v>अप्येकसर्ग एकाग्र्योऽप्येकायनगतोऽपि सः ।
पुंस्यादिः पूर्वपौरस्त्यप्रथमाद्या अथास्त्रियाम् ॥ ८० ॥ </v>
<c>एकसर्गः एकाग्र्यः एकायनगतः सप्तैकाग्रस्य ।
एकं तानयति एकतानः । “तनु श्रद्धोपकरणयोः ।” आदिः पूर्वः पौरस्त्यः
प्रथमः आद्यः पञ्चकमाद्यस्य । पुरो भवः पौरस्त्यः । “दक्षिणापश्चा” इति त्यक्-
प्रसयः । “आ प्रथमं दीयते गृह्यते आदिः” । तत्रादिः पुंस्येव ॥ ८० ॥ </c>

<v>अन्तो जघन्यं चरममन्त्यपाश्चात्यपश्चिमाः ।
मोघं निरर्थकं स्पष्टं स्फुटं प्रव्यक्तमुल्बणम् ॥ ८१ ॥ </v>
<c>अन्तः जघन्यं चरमं अन्त्यं पाश्चात्यं पश्चिमं षण्डन्त्यस्य । तत्रान्तः पुन्नपुंसकयो
 रेव । यथा स्वच्छन्दा स्त्री कुलस्यान्तः । मोघं निरर्थकं द्वे व्यर्थस्य । “निर्ग-
तोऽर्थो यस्मात्तन्निरर्थकम् ।” स्पष्टं स्फुटं प्रव्यक्तं उल्बणं चत्वारि
“स्पष्टस्य” ॥ ८१ ॥ </c>

<v>साधारणं तु सामान्यमेकाकी त्वेक एककः ।
भिन्नार्थका अन्यतर एकस्त्वोऽन्येतरावपि ॥ ८२ ॥ </v>
<c>साधारणं सामान्यं  द्वे  । एकमप्यनेकसंबन्धि साधार-
णम् । जातिवाचि सामान्यं तु क्लीबम् । एकाकी एकः एककः त्रयमसहाये ।
भिन्नः अन्यतरः  “एकतर इति पाठः” एकः त्वः अन्यः इतरः षट् भिन्ना-
र्थकाः भिन्नस्य वाचका इत्यर्थः । त्वशब्दः सर्ववत् । त्वौ वे ॥ ८२ ॥ </c>

<v>उच्चावचं नैकभेदमुच्चण्डमविलम्बितम् ।
अरुन्तुदस्तु मर्मस्पृगबाधं तु निरर्गलम् ॥ ८३ ॥ </v>
<c>उच्चावचं नैकभेदं द्वे  बहुविधस्य । उदक् च अवाक् च उच्चावचम् । मयूरव्यं-
सकादिः । उच्चण्डं अविलम्बितं  “अविलम्बनमिति क्षीरस्वामी” द्वे तूर्णस्य ।
अरुन्तुदः मर्मस्पृक् द्वे मर्मभेदिनः । मर्मस्पृशौ । अबाघ निरर्गलं द्वे निर्बाधस्य ।
“न बाधाऽस्य अबाधम्” ॥ ८३ ॥ </c>



 
﻿p;{0020}
तृतीयं काण्डम्,
<v>प्रसव्यं प्रतिकूलं स्यादपसव्यमपष्ठु च ।
वामं शरीरं सव्यं स्यादपसव्यं तु दक्षिणम् ॥ ८४ ॥ </v>
<c>प्रसनयं प्रतिकूलं अपसव्यं अपष्ठु
चत्वारि विपरीतस्य । “प्रगतं सव्यात्प्रसव्यम्" यद्वामं शरीरं तत्सव्यं
एकम् । यद्दक्षिणं शरीरं तदपसव्यं एकम् ॥ ८४ ॥ </c>

<v>संकटं ना तु संबाधः कलिलं गहनं समे ।
संकीर्णे संकुलाकीर्णे मुण्डितं परिवापितम् ॥ ८५ ॥ </v>
<c>संकटं संबाधः द्वे अल्पा-
वकाशे वर्त्मादौ । ना पुनान् । कलिलं गहनं हे दुरधिगम्यस्य । यथा गहनं
शास्त्रम् । दुर्ज्ञानमित्यर्थः । संकीर्णं संकुलं आकीर्णं त्रीणि जनादिभिरत्यन्तमि-
श्रस्य । “यथा संकीर्णवर्गः । केचिनु एतान्पूर्वपर्यायानाहुः । संकीर्णमृषिप-
त्वीनामिति योगात् ।" मुंण्डितं परिवापितं वे कृतमुण्डनस्य ॥ ८५ ॥ </c>

<v>ग्रन्थितं सन्दितं दृब्धं विसृतं विस्तृतं ततम् ।
अन्तर्गतं विस्मृतं स्यात्प्राप्तप्रणिहिते समे ॥ ८६ ॥ </v>
<c>ग्रन्थितम् ।
अथितमित्यपि पाठः । सन्दितं "गुम्फितं गुफितं चेत्यपि पाठः" दृब्धं त्रीणि
गुम्फितस्य । विसृतं विस्तृतं ततं त्रीणि लब्धप्रसरस्य । “विस्तीर्यते स्म विस्तृ
तम् ।" अंतर्गतं विस्मृतं दे "विस्मृतस्य । “विस्मर्यते स्म विस्मृतम् ।" प्राप्तं
प्रणिहितं द्वे लब्धस्य । “प्राप्यते स्म प्राप्तम्" ॥ ८६ ॥ </c>

<v>वेल्लितप्रेङ्खिताधूतचलिताकंपिता धुते ।
नुत्तनुन्नास्तनिष्ठ्यूताविध्दक्षिप्तेरिताः समाः ॥ ८७ ॥ </v>
<c>वेल्लितः प्रेङ्खितः
आधूतः चलितः आकम्पितः धुतः षडीषत्कम्पितस्य । “वेल्ल्यते स्म वेल्लितः ।
“वेल्लु चलने" । प्रेङ्खोलितस्तरलितोल्लासितान्दोलितावपि'' इति कोशान्तरम् ।"
नुत्तः नुन्नः अस्तः निष्ठ्यूतः “निष्ठुत इत्यपि ।" आविद्धः क्षिप्तः ईरितः सप्त
प्रेरितस्य । “नुद्यते स्म नुत्तः" ॥ ८७ ॥ </c>

﻿p;{0021}
सटीकामरकोशस्य                           [विशेष्यनिघ्नवर्गः
<v>परिक्षिप्तं तु निवृतं मूषितं मुषितार्थकम् ।
प्रवृद्धप्रसृते न्यस्तनिसृष्टे गुणिताहते ॥ ८८ ॥</v>
<c>परिक्षिप्तं निवृतं द्वे प्राकारादिना
सर्वतो वेष्टितस्य । “निव्रियते स्म निवृतम् । "वृञ् आवरणे" । मूषितं मुषितं द्वे
चोरितस्य "मुष्यते स्म मूषितम्" । प्रवृध्दं प्रसृतं द्वे प्रसरणयुक्तस्य । "प्रसरति
स्म प्रसृतम्" । न्यस्तं निसृष्टं द्वे निक्षिप्तस्य । निसृज्यते स्म निसृष्टम् । "सृज
विसर्गे" । गुणितं आहतं द्वे अभ्यावर्तितस्य । यथा पञ्चभिराहताश्चत्वारो
विंशतिः ॥ ८८ ॥</c>

<v>निदिग्धोपचिते गूढगुप्ते गुण्ठितरूषिते ।
द्रुतावदीर्णे उद्गूर्णोद्यते काचितशिक्यिते ॥ ८९ ॥</v>
<c>निदिग्धं उपचितं द्वे समृद्धस्य । निदिह्यते स्म निदिग्धम् ।
"दिह उपचये" । गूढं गुप्तं द्वे गोपनयुक्तस्य । यथा मन्त्रो गुप्तो विधातव्यः ।
गुण्ठितं "गुण्डितमित्यपि । गुड वेष्टने" रूषितं द्वे धूलिलिप्तस्य । "गुंडाळलेलें
इति ख्यातस्य वा" । द्रुतं अवदीर्णं द्वे द्रवीभूतस्य । उद्गुर्णं उद्यतं द्वे "उत्तो-
लितस्य शस्त्रादेः" । काचितं शिक्यितं द्वे "शिक्ये स्थापितस्य" ॥ ८९ ॥</c>

<v>घ्राणघ्राते दिग्धलिप्ते समुदक्तोध्दृते समे ।
वेष्टितं स्याद्वलयितं संवीतं रुद्धमावृतम् ॥ ९० ॥</v>
<c>घ्राणं घ्रातं द्वे नासिकया गृहीतगन्धस्य पुष्पादेः । दिग्धं लिप्तं द्वे "विलिप्तस्य" ।
समुदक्तम् । यथा समुदक्तमुदकं कूपात् । उद्धृतं द्वे उन्नीतस्य "कूपादेर्जलादेः" ।
वेष्टितं वलयितं संवीतं रुद्धं आवृतं पञ्च वेष्टितस्य "नद्यादिना नगरादेः" ॥ ९० ।</c>

<v>रुग्णं भुग्नेऽथ निशितक्ष्णुतशातानि तेजिते ।
स्याद्विनाशोन्मुखं पक्वं ह्रीणह्रीतौ तु लज्जिते ॥ ९१ ॥</v>
<c>रुग्णं भुग्नं द्वे व्यथितस्य । "भग्नस्य वा काष्ठहस्तपादादेः" ।
निशितं "निशातमित्यपि । "शाच्छोरन्यतरस्याम्" इतित्वविकल्पात् । क्ष्णुतं
शातं तेजितं चत्वारि शाणादिना तीक्ष्णीकृतस्य शस्त्रादेः । निशायते स्म
निशातम् । "शो तनूकरणे" । विनाशोन्मुखं प्रसासन्नविनाशं पक्वं स्यात् एकम् ।
"पच्यते स्म पक्वम्" । ह्रीणः ह्रीतः लज्जितः त्रयं संजातलज्जस्य ॥ ९१ ॥</c>

<v>वृत्ते तु वृतव्यावृत्तौ संयोजित उपाहितः ।
प्राप्यं गम्यं समासाद्यं स्यन्नं रीणं स्नुतं स्रुतम् ॥ ९२ ॥</v>
<c>वृत्तः वृतः व्यावृत्तः "वावृत्त इति केचित्" त्रयं कृतवरणस्य । यल्लक्ष्यम् ।
"पौरोहित्याय: भगवान्वृतः काव्यः "किलासुरैः" इति । संयोजितः "संयोगित
इति भरतमालायाम्" । उपाहितः द्वे संयोगं प्रापितस्य । प्राप्यं गम्यं समा-
साद्यं त्रीणि प्रामुं शक्यस्य । "समासाद्यते प्राप्यते तत्समासाद्यम्" ।
स्यन्नं  रीणं स्नुतं स्नुतं चत्वारि प्रस्रुतस्य । "स्यन्द्यते स्म  स्यन्नम् । "स्वन्दू
प्रस्रवणे" ॥ ९२ ॥</c>﻿p;{0022}
तृतीयं काण्डम्.
<v>संगूढः स्यात्संकलितोऽवगीतः ख्यातगर्हणः ।
विविधः स्याद्बहुविधो नानारूपः पृथग्विधः ॥ ९३ ॥</v>
<c>संमूढः संकलितः द्वे योजितस्याङ्कादेः । यथा द्वौ त्रयः
पञ्च च संकलिता दश भवति । अवगीतः ख्यातगर्हणः द्वे निन्दितस्य ।
"अवगीयते निन्द्यते स्म अवगीतः" । विविधः बहुविधः नानारूपः पृथ-
ग्विधः चत्वारि "नाना रूपं यस्य नानारूपः" ॥ ९३ ॥</c>

<v>अवरीणो धिक्कृतश्चाप्यवध्वस्तोऽवचूर्णितः ।
अनायासकृतं फाण्टं स्वनितं ध्वनितं समे ॥ ९४ ॥</v>
<c>अवरीणः धिक्कृतः द्वे निन्दितमात्रस्य । अवध्वस्तः अपध्वस्तः । "अपध्वस्तं परित्यक्ते
निन्दितेऽप्यवचूर्णिते" इति विश्वः । अवचूर्णितः द्वे चूर्णीकृतस्य । अनाया-
सकृतं अनायासेन कृतः कषायविशेषः फाण्टं स्यात् एकम् । "क्षुब्धस्वान्त"
इत्यादिनाऽनायासे निपातितम् । माधवस्तु नवनीतभावात्प्रागस्थापन्नं द्रव्यं
फाण्टं इति वेदभाष्ये आह । स्वनितं ध्वनितं द्वे शब्दितस्य ॥ ९४ ॥</c>

<v>बध्दे संदानितं मूर्तमुद्दितं संदितं सितम् ।
निष्पव्के व्कथितं पाके क्षीराज्यहविषां शृतम् ॥ ९५ ॥</v>
<c>बद्धं संदानितं मूतं "मूर्णमिति मुकुटः" । उद्दितं "उदितमित्यपि" संदितं सितं षट्
बद्धस्य । "मूङ् बन्धने क्तः मूतम् । "दो अवखण्डने" उत्पूर्वः संपूर्वश्च बन्धनार्थः
उद्दितं संदितम् । निष्पक्वं क्वथितं द्वे साकल्येन पक्वस्य "कषायादेः" ।
क्षीरादीनां पाके शृतमित्येकम् । यथा शृतं क्षीरं पव्कमित्यर्थः । क्षीराज्य-
पयसां शृतमित्यपि पाठः ॥ ९५ ॥</c>

<v>निर्वाणो मुनिवन्ह्यादौ निर्वातस्तु गतेऽनिले ।
पव्कं परिणते गूनं हन्ने मीढं तु मूत्रिते ॥ ९६ ॥</v>
<c>निर्वाण इत्येकं मुनिवन्ह्यादौ प्रयुज्यते
न तु वाते । यथा निर्वाणो मुनिः निर्मुक्त इत्यर्थः । निर्वाणो वह्निः निर्गत
इत्यर्थः । आदिशमब्दान्निर्वाणो हस्ती "निर्मग्न इत्यर्थः" । निर्वाणो वात
इति निष्पूर्वाद्वातेर्निष्ठातस्य नत्वम् । एकम् । गते अनिले निर्वात इत्येकम् ।
पव्कं परिणतं द्वे पाकं प्राप्तस्य । गूनं हन्नं वे कृतपुरीषोत्सर्गस्य । हद्यते
स्म । "हद पुरीषोत्सर्गे" । मीढं मूत्रितं द्वे कृतमूत्रोत्सर्गस्य ॥ ९६ ॥</c>﻿p;{0023}
सटीकामरकोशस्य [विशेष्यनिघ्नवर्गः
<v>पुष्टे तु पुषितं सोढे क्षान्तमुद्वान्तमुद्गते ।
दान्तस्तु दमिते शान्तः शमिते प्रार्थितेऽदितः ॥ ९७ ॥</v>
<c>पुष्टं पुषितं द्वे कृतपोषणस्य । सोडं क्षान्तं द्वे क्षमां प्रापितस्य । उद्वान्तः "उद्वात-
मिति मुकुटः । उद्धान्तमिति रामनाथः" उद्गतः द्वे "वमनेन त्यक्तस्यान्नादेः ।"
दान्तः दमितः द्वे दमं प्रापितस्य । यथा दमितमिन्द्रियम् । शान्तः शमितः द्वे
शमनं प्रापितस्य । यथा शान्तो रोगः निवर्तित इत्यर्थः । प्रार्थितः अर्दितः
द्वे याचितस्य । "अर्दितं याचितेऽपि स्याद्वातव्याधौ च हिंसिते" इति कोशा-
न्तरे ॥ ९७ ॥</c>

<v>ज्ञप्तस्तु ज्ञपिते छन्नश्छादितपूजितेऽञ्चितः ।
पूर्णस्तु पूरिते क्लिष्टः क्लिशितेऽवसिते सितः ॥ ९८ ॥</v>
<c>ज्ञप्तः ज्ञपितः द्वे "बोधं प्रापितस्य ।" छन्नः छादितः द्वे
"आच्छादितस्य ।" पूजितः अञ्चितः “अर्चित"  इत्यपि पाठः । "अर्च
पूजायां" द्वे । पूर्णः पूरितः द्वे । "वा दान्तशान्तपूर्ण" इत्यादिना णिचि निष्ठान्ता
निपातिताः । लिष्टः क्लिशितः द्वे क्लेशं प्राप्तस्य । अवसितः सितः द्वे समा-
सस्य । षोऽन्तकर्मणीत्यतो निष्ठा ॥ ९८ ॥</c>

<v>प्रुष्टप्लुष्टोषिता दग्धे तष्टत्वष्टौ तनूकृते ।
वेधितच्छिरद्रितौ विद्धे विन्नवित्तौ विचारिते ॥ ९९ ॥</v>
<c>प्रुष्टः प्लुष्टः उषितः दग्धः चत्वारि
दग्धस्य । तष्टः त्वष्टः तनूकृतः त्रीणि "अतनुस्तनुरकारि तनूकृतः" । यथा
तष्ठं काष्ठं शस्त्रेणाल्पीकृतमित्यर्थः । वेधितः छिद्रितः विद्धः त्रीणि । यथा
कर्णौ विद्धौ । विन्नः वित्तः विचारितः त्रीणि "प्राप्तविचारस्य" ॥ ९९ ॥</c>

<v>निष्प्रभे विगतारोकौ विलीले विद्रुतद्रुतौ ।
सिद्धे निर्वृत्तनिष्पन्नौ दारिते भिन्नभेदितौ ॥ १०० ॥</v>
<c>निष्पभः विगतः अरोकः त्रयं दीप्तिहीनस्य । "विगतौ वीतनिष्प्रभौ" इति
रुद्रः । विलीनः विद्रुतः द्रुतः त्रीणि द्रवीभूतस्य घृतादेः । सिद्धः निर्वृत्तः
निष्पन्नः त्रयं सिद्धस्य । दारितः भिन्नः भेदितः त्रीणि "भेदं प्रापितस्य" ॥ १०० ॥</c>

<v>ऊतं स्यूतमुतं चेति त्रितयं तन्तुसंतते ।
स्यादर्हिते नमस्यितं नमसितमपचायितार्चितापचितम् ॥ १०१ ॥</v>
<c>ऊतं स्यूतं त्रितयं तन्तुसंतते । यथा प्रोतः पटः तन्तुभिरनुस्यूत
इत्यर्थः । अर्हितं नमस्यितं नमसितं अपचायितं अर्चितं अपचितं षडर्चिः-
तस्य । नमस्यितं नमसितमित्युभयत्र "नमोवरिव" इति क्यच क्यस्य विभा-
षेति यलोपविकल्पः । एवं वरिवसितेत्यत्रापि ज्ञेयम् ॥ १०१ ॥</c>﻿p;{0024}
तृतीयं काण्डम्.
<v>वरिवसिते वरिवस्यितमुपासितं चोपचरितं च ।
संतापितसंतप्तौ धूपितधूपायितौ च दूनश्च ॥ १०२ ॥</v>
<c>वरिवसितं वरिवस्थितं उपासितं उपचरितं चत्वारि शुभूषितस्य । संतापितं संतप्तं धूपितं
धूपायितं दूनं पञ्च संतापितस्य । "एभ्यः अकर्मकेभ्यः कर्तरि क्तेऽप्येता-
न्येव रूपाणि" ॥ १०२ ॥</c>

<v>हृष्टे मत्तस्तृप्तः प्रहनः प्रमुदितः प्रीतः ।
छिन्नं छातं लूनं कृतं दातं दितं छितं वृक्णम् ॥ १०३ ॥</v>
<c>हृष्टः मत्तः तृप्तः प्रहन्नः प्रमुदितः प्रीतः षट् प्रमु-
दितस्य । छिन्नं छातं लूनं कृत्तं दातं दितं छितं वृक्णं अष्टौ खण्डितस्य ॥ १०३ ॥</c>

<v>स्रस्तं ध्वस्तं भ्रष्टं स्कन्न पन्नं च्युतं गलितम् ।
लब्धं प्राप्तं विन्नं भावितमासादितं च भूतं च ॥ १०४ ॥</v>
<c>स्रस्तं ध्वस्तं भ्रष्टं स्कन्नं पन्नं च्युतं गलितं सप्त च्युतस्य । "एभ्यो गत्यर्था-
कर्मकेति कर्त्तरि क्ते एतान्येव रूपाणि ।" लब्धं प्राप्तं विन्नं भावितं आसा-
दितं भूतं षट् प्राप्तस्य ॥ १०४ ॥</c>

<v>अन्वेषितं गवेषितमन्विष्टं मार्गितं मृगितम् ।
आर्द्रं सार्द्रं क्लिन्नं तिमितं स्तिमितं समुन्नमुत्तं च ॥ १०५ ॥</v>
<c>अन्वेषितं गवेषितं अन्विष्टं मार्गितं मृगितं
पञ्च गवेषितस्य । यथा इतस्ततो गवेषितोऽपि चोरो न दृष्टः । आर्द्रं सार्द्रं
क्लिन्नं तिमितं स्तिमितं समुन्नं उत्तं सप्त क्लिन्नस्य । यथा स्तिमितलोचनो-
ऽश्रुभिः ॥ १०५ ॥</c>

<v>त्रातं त्राणं रक्षितमवितं गोपायितं च गुप्तं च ।
अवगणितमवमतावज्ञातेऽवमानितं च परिभूते ॥ १०६ ॥</v>
<c>त्रातं त्राणं रक्षितं अवितं गोपायितं गुप्तं षट् रक्षितस्य ।
अवगणितं अवमतं अवज्ञातं अवमानितं परिभूतं पञ्च अवमानितस्य ॥ १०६ ॥ </c>

<v>त्यक्तं हीनं विधुतं समुज्झितं धूतमुत्सृष्टे ।
उक्तं भाषितमुदितं जल्पितमाख्यातमभिहितं लपितम् ॥ १०७ ॥</v>
<c>त्यक्तं हीनं विधुतं समुज्झितं धूतं उत्सृष्टं षडुत्सृष्टस्य । उक्तं
भाषितं उदितं जल्पितं आख्यातं अभिहितं लपितं षडुदितस्य ॥ १०७ ॥</c>﻿p;{0025}
सटीकामरकोशस्य [विशेष्यनिघ्नवर्ग:
<v>बुद्धं बुधितं मनितं विदितं प्रतिपन्नमवसितावगते ।
ऊरीकृतमुररीकृतमङ्गीकृतमाश्रुतं प्रतिज्ञातम् ॥ १०८ ॥</v>
<c>बुध्दं पुषितं मनितं विदितं प्रतिपन्नं अवसितं अवगतं सप्तावगतस्य । ऊरी-
करी कृतं "उरीकृतमित्यपि" उररीकृतं अङ्गीकृतं आश्रुतं प्रतिज्ञातम् ॥ १०८ ॥ </c>

<v>संगीर्णविदितसंश्रुतसमाहितोपश्रुतोपगतम् ।
ईलितशस्तपणायितपनायितप्रणुतपणितपनितानि ॥ १०९ ॥</v>
<c>संगीर्ण विदितं संश्रुतं समाहितं उपश्रुतं "प्रतिश्रुतमित्यपि" उपगतं एका-
दशाङ्गीकृतस्य । ईलितं शस्तं पणायितं पनायितं प्रणुतं पणितं पनितम् ।
संगीर्णं संविदितं संश्रुतमित्यपि कचित्पाठः ॥ १०९ ॥ </c>

<v>अपि गीर्णवर्णिताभिष्टुतेडितानि स्तुतार्थानि ।
भक्षितचर्वितलीढप्रत्यवसितगिलितखादितप्सातम् ॥ ११० ॥</v>
<c>गीर्णं वर्णितं अभि-
ष्टुतं ईडितं स्तुतं द्वादश स्तुतार्थानि । भक्षितं चर्वितं लीढं "लिप्तमित्यपि"
प्रत्यवसितं गिलितं खादितं प्सातम् ॥ ११० ॥</c>

<v>अभ्यवह्रतान्नजग्धग्रस्तग्लस्ताशितं भुक्ते ।
क्षेपिष्ठक्षोदिष्ठप्रेष्ठवरिष्ठस्थविष्ठबंहिष्ठाः ॥ १११ ॥</v>
<v>क्षिप्रक्षुदाभीप्सितरथुपीवरबहुलप्रकर्षार्थाः ।
साधिष्ठदाधिष्ठस्फेष्ठगरिष्ठहसिष्ठबंदिष्ठाः ॥ ११२ ॥</v>
<c>अभ्यवहृतं अन्नं जग्धं ग्रस्तं
ग्लस्तं अशितं भुक्तं चतुर्दश खादितस्य । "प्सा भक्षणे" प्सातम् । "अद्यते
स्म अन्नम्"। क्षेपिष्ठादयः क्षिप्रादीनां प्रकर्षार्थाः । प्रकर्षोऽर्थों येषां ते तथा
अतिशयविशिष्टेषु क्षिप्रादिषु क्रमेण वर्तन्त इत्यर्थः ।  यथाऽतिशयेन क्षिप्रः क्षेपिष्ठः ।
अतिशयेन क्षुद्रः क्षोदिष्ठः । अत्र प्रेष्ठादिचतुष्टये प्रियोरुस्थूलबहुला एवेष्ठनः
प्रकृतयः । अभीप्सितादीनां निर्देशस्तु तत्पर्यायत्वात् । अतिशयेन प्रियः प्रेष्ठः
इत्यादि । एकैकम् ॥ १११ ॥ ११२ ॥</c>

<v>बाढव्यायतबहुगुरुवामनवृन्दारकातिशये ।
॥ इति विशेष्यनिघ्नवर्गः ॥ १ ॥</v>
<c>वाढादीनामतिशये साधिष्ठादयः
स्युः । अत्र व्यायतबहुवामना दीर्घस्फिराह्रस्वानां पर्यायाः । अतिशयेन वाढः
साधिष्ठः । एवं वृन्दारकांतेषु अतिशयविशिष्टेषु द्राधिष्ठादिक्रमेणैकैकं ज्ञेयम् ।
"वृन्दारको मुख्यः" । इति विशेष्यनिघ्नवर्गः ॥ १ ॥</c>﻿p;{0026}
<v>प्रकृतिप्रत्ययार्थाद्यैः संकीर्ण लिङ्गमुन्नयेत ॥
कर्म क्रिया तत्सातत्ये गम्ये स्युरपरस्पराः ॥ १ ॥</v>
<c>पूर्वकाण्डद्वये स्वर्गादि- 
नामानि प्रकरणैः सजातीयानि निबद्धानि । अत्रापि काण्डे सुकृत्यादीनि
विशेष्यनिघ्नानि न्यबध्नात् । इदानीं पूर्वेषां संकीर्णत्वापत्तिभयेन ये पूर्वं
नोक्तास्तत्संग्रहार्थं संकीर्णप्रकरणमारभते । अत्र हि कर्मक्रियादयो भाव-
वचनाः । अपरस्परादिर्विशेष्यनिघ्नः । स्तम्बघ्नादिः करणवचनः । तथा समूह-
वचन आपूपिकादिः । एवं संकीर्णैः संकीर्णाथैः संकीर्णलिंगैश्च कथनात्सं-
कीर्णवर्गोऽयम् । भिन्नजात्यर्थसंसर्ग एव हि संकरः । स चात्र प्रायेण विद्यत
इति इहैव तव्द्यपदेशः । नन्वत्र संकीर्णत्वे विशेषविधानाभावे च कथमत्र लिङ्ग-
ज्ञानं स्यादित्याकाङ्क्षायां तदुपायमाह । प्रकृतीति । संकीर्णनाम्नि अत्र वर्गे
वक्ष्यमाणलिङ्गसंग्रहोक्तरीत्या प्रकृत्यर्थेन प्रत्ययार्थेन च आद्यशब्दात्कचि-
द्रुपभेदादिना लिङ्गमुन्नयेत् ऊहेत् । तत्र प्रकृत्यर्थेन यथा । अपरस्परेति विभ-
क्तिप्रकृतित्वात्प्रकृतिः । तस्याः सततक्रियासंबन्धात् क्रियायोगः । अपरत्वा-
दिगुणयोगश्च । एवं गुणद्रव्यक्रियायोगोपाधिभिः परगामिन इत्यभिधेय-
लिङ्गत्वम् । प्रत्ययार्थेन यथा । स्फातिप्रभृतीनां क्तिन्नादिप्रत्ययान्तानां स्त्रीभा-
वादावनिक्तिन्निति वक्ष्यमाणत्वात्स्त्रीलिंङ्गत्वम् । तथा संधिप्रभृतीनां किमत्य-
यान्तानां को घोः किरिति वक्ष्यमाणत्वात्पुंस्त्वम् । रूपभेदेन कर्मादेः क्लीब-
त्वादि । साहचर्येण च डिम्बे डमरविप्लवाविति डिम्बस्य पुंस्त्वम् । संकीर्ण
इत्युपलक्षणम्, वर्गान्तरेष्वप्यनिश्चितलिङ्गानां मुत्प्रीतिरित्यादीनां प्रकृतिप्रत्य-
यादिभिरेव लिङ्गनिश्चयात् । कर्म क्रिया द्वे क्रियायाः । तच्छब्देन क्रिया
परामृश्यते । क्रियासातत्ये गम्ये सति अपरस्परा इत्येकं नाम । अपरस्पराः
सार्था गच्छति । अपरे च परे च सङ्घाः सततं गच्छन्तीत्यर्थः । सातत्यमयि-
च्छेदः । "अपरस्पराः क्रियासातत्ये" इति सुट् निपात्यते । सातत्ये किम् ।
अपरपराः सकृद्गच्छन्ति । वाच्यलिङ्गत्वादपरस्परा योषितः । अपरस्पराणि
कुलानि । "निर्दिष्टं कर्मसातत्यं सुधीभिरपरस्परम्" इति भागुरिणोक्तत्वात् ।
तत्सातत्ये क्रियायाः क्रियावतां च नैरन्तर्ये । तद्यथा । क्रियासातत्ये अपर-
स्परं गच्छन्ति । क्रियावतां च सातत्ये तु लिङ्गत्रयम्" ॥ १ ॥</c>﻿p;{0027}
सटीकामरकोशस्य [संकीर्णवर्ग:
<v>साकल्यासङ्गवचने पारायणपरायणे ।
यदृच्छा स्वैरिता हेतुशून्या त्वास्या विलक्षणम् ॥ २ ॥</v>
<c>साकल्यवचनं पारायणम् । पारस्यायनम् । पूर्वपदादिति णत्वम् । आसङ्गवचनं "परायणं
तुरायणमित्यपि पाठः" । "तुर त्वरणे" । तुरस्य अयनम् । "पारायणं समासं-
गकार्त्स्न्यपारगतावपि  इति मेदिनी । आसङ्गः आसक्तिस्तद्वचनं क्रमेणैकैकम् ।
यदृच्छा स्वैरिता द्वे स्वच्छन्दतायाः । हेतुशून्या कारणरहिता आस्या स्थिति-
र्विलक्षणं स्यात् विगतं लक्षणमालोचनं यत्र । तदुक्तं भागुरिणा । "विलक्षणं
मतं स्थानं यद्भवेन्निष्प्रयोजनम्" इति । एकम् ॥ २ ॥</c>

<v>शमथस्तु शमः शान्तिर्दान्तिस्तु दमथो दमः ।
अवदानं कर्म वृत्तं काम्यदानं प्रवारणम् ॥ ३ ॥</v>
<c>शमथः शमः शान्तिः त्रयं
चित्तोपशमस्य । दान्तिः दमथः दमः त्रयमिन्द्रियनिग्रहस्य । वृत्तं कर्म भूतपूर्वं
चरित्रं तदवदानं एकम् । "प्रशस्तकर्मणो वा । "अपदानमित्यपि पाठः" ।
काम्यदानं काम्यस्य तुलापुरुषादेर्दानं तत्प्रवारणं एकम् । प्रहारणमिति
भरतमालायाम् । "प्रवारणं महादानम्" इति त्रिकाण्डशेषः" ॥ ३ ॥</c>

<v>वशक्रिया संवननं मूलकर्म तु कार्मणम् ।
विधूननं विधुवनं तर्पणं प्रीणनावनम् ॥ ४ ॥</v>
<c>वशक्रिया संवननं "संवदनम्" । "स्यात्संवदनमालोचे वशीकारे नपुंसकम्" इति
मेदिनी । द्वे मणिमन्त्रादिना वशीकरणस्य । मूलकर्म ओषधीनां मूलैरुच्चा-
टनादि यत्कर्म तत्कार्मणमेकम् । विधूननं विधुवनं "विधुननमित्यपि जटा-
धरः" द्वे कम्पनस्य । तर्पणं प्रीणनं अवनं त्रीणि तृप्तेः ॥ ४ ॥</c>

<v>पर्याप्तिः स्यात्परित्राणं हस्तधारणमित्यपि ।
सेवनं सीवनं स्यूतिर्विदरः स्फुटनं भिदा ॥ ५ ॥</v>
<c>पर्याप्तिः परित्राणं हस्तधारणं "हस्तवारणमित्यपि" त्रीणि वधोद्यतनिवारणस्य ।
सेवनं सीवनं स्युतिः त्रयं सूचीक्रियायाः । शिवणें इति लौकिकभाषायाम् ।
"सेवस्तु सेवनं स्यूतिरिति पाठो वा ।" विदरः स्फुटनं "स्फोटनमिति भर-
तमालायाम् ।" भिदा अयं द्विधाभावस्य । उकलणें इति लौकिकभाषायाम् ॥ ५ ॥</c>﻿p;{0028}
तृतीयं काण्डम्.
<v>आक्रोशनमभीषङ्गः संवेदो वेदना न ना ।
संमूर्छनमभिव्याप्तिर्याच्ञा भिक्षाऽर्थनाऽर्दना ॥ ६ ॥</v>
<c>आक्रोशनं अभीषङ्गः अभिषङ्गः इत्यपि । "उपसर्गस्येति दीर्घत्वविकल्पात्"
द्वे गालिप्रदानस्य शिव्या देणे इति प्रसिद्धस्य । संवेदः वेदना द्वे अनुभवस्य । तत्र
वेदना न पुमान् । "अतो वेदनमित्यपि ।" संमूर्छनं अभिव्याप्तिः द्वे सर्वतो व्याप्तेः ।
याच्वा भिक्षा अर्थना अर्दना चत्वारि याचकस्य। याञ्चेति "यजयाच" इति नङ् ॥ ६ ॥ </c>

<v>वर्धनं छेदनेऽथ द्वे आनन्दनसभाजने ।
आप्रच्छन्नमथाम्नायः संप्रदायः क्षये क्षिया ॥ ७ ॥</v>
<c>वर्धनं छेदनं द्वे कर्तनस्य । आनन्दनं "आमन्त्रणमिति कचित्पाठः"
सभाजनं " स्वभाजनमिति राजमुकुटः । आप्रच्छनं त्रीणि स्वागतसंप्रश्ना-
दिना विहितस्यानन्दस्य । आम्नायः संप्रदायः द्वे गुरुपरम्परागतस्य समुप-
देशस्य । क्षय क्षिया द्वे अपचयस्य ॥ ७ ॥</c>

<v>ग्रहे ग्राहो वशः कान्तौ रक्ष्णस्त्राणे रणः क्वणे ।
व्यधो वेधे पचा पाके हवो हूतौ वरो वृतौ ॥ ८ ॥</v>
<c>ग्रहः ग्राहः द्वे ग्रहणस्य । वशः
कान्तिः द्वे इच्छायाः । रक्ष्णः "रक्षा" त्राणः द्वे रक्षणस्य । रणः क्वणः द्वे
शब्दकरणस्य । व्यधः वेधः द्वे वेधनस्य । पचा पाकः द्वे "पचनस्य" ।
हवः हूतिः द्वे आहानस्य । वरः वृतिः द्वे वेष्टने संभक्तौ च । "तपोभिरि-
ध्यते यस्तु देवेभ्यः स वरो मतः" इति ॥ ८ ॥</c>

<v>ओषः प्लोषे नयो नाये ज्यानिर्जीर्णौ भ्रमो भ्रमौ ।
स्फातिर्वृद्धौ प्रथा ख्यातौ स्पृष्टिः पृक्तौ स्रवः स्रवे ॥ ९ ॥</v>
<c>ओषः प्लोषः "प्रोष इत्यपि
शब्दार्थकोशे" द्वे दाहस्य । नया नायः द्वयं नीतेः । ज्यानिः जीर्णिः द्वे
जीर्णतायाः । भ्रमः भ्रमिः दे भ्रान्ते । स्फातिः वृद्धिः द्वे "वृध्देः" । प्रथा
रूपाति: द्वे “प्रख्यातेः ।" स्पृष्टिः पृक्तिः द्वे स्पर्शस्य । स्रवः स्रवः द्वे
प्रस्रवणस्य ॥ ९ ॥</c>

<v>एधा समृद्धौ स्फुरणे स्फुरणा प्रमितौ प्रमा ।
प्रसूतिः प्रसवे श्च्योते प्राघारः क्लमथः क्लमे ॥ १० ॥</v>
<c>एधा "विधेत्यपि" । "विधा गजान्ने ऋध्दौ च प्रकारे
वेतने वधौ" इति मेदिनी । समृद्धिः द्वे उपचयस्य । स्फुरणं स्फुरणा
"स्कुलनं स्फोरणं स्फारणं स्फरणं चेत्यपि" द्वे "स्फुरणस्य" । प्रमितिः
प्रमा द्वे यथार्थज्ञानस्य । प्रसूतिः प्रसवः द्वे गर्भविमोचनस्य । श्च्योतः प्राघारः
द्वे घृतादेः क्षरणे । क्लमथः क्लमः द्वे ग्लानेः ॥ १० ॥</c>﻿p;{0029}
<v>उत्कर्षोऽतिशये संधिः श्लेषे विषयः आश्रये ।
क्षिपायां क्षेपणं गीर्णार्गिरौ गुरणमुद्यमे ॥ ११ ॥</v>
<c>प्रकर्षस्य । संधिः श्लेषः द्वे संधानस्य । विषयः आश्रयः "आशय इत्यपि"
द्वे "आश्रयस्य" । क्षिपा क्षेपणं द्वे "प्रेरणस्य" । गीर्णिः गिरिः द्वे
निगरणस्य "गिळणे इति ख्यातस्य" । गुरणं "गूरणमिति मुकुटः"
उद्यमः द्वे "भाराघुद्यमनस्य" ॥ ११ ॥</c>

<v>उन्नाय उन्नये श्रायः श्रयणे जयने जयः ।
निगादो निगदे मादो मद उद्वेग उद्भ्रमे ॥ १२ ॥</v>
<c>उन्नायः उन्नयः वे उर्ध्वं नयनस्य
ऊहस्य च । श्रायः श्रयणं द्वे सेवायाः । जयनं जयः द्वे "जयस्य" ।
निगादः निगदः द्वे कथनस्य । मादः मदः द्वे हर्षस्य । उद्वेगः उद्धमः द्वे उद्वे-
जनस्य ॥ १२ ॥</c>

<v>विमर्दनं परिमलोऽश्युपपत्तिरनुग्रहः ।
निग्रहस्तद्विरुद्धः स्यादभियोगस्त्वभिग्रहः ॥ १३ ॥</v>
<c>विमर्दनं परिमलः द्वे कुङ्कुमादिमर्दनस्य । "परिमलो विमर्दे-
ऽपि" इति विश्वः । अभ्युपपत्तिः अनुग्रहः द्वे अङ्गीकारस्य । ततोऽनुग्रहाद्विरुद्धो
निग्रहः स्यात् । विग्रहस्तु विरोधः स्यादिति । "अथवा निग्रहस्तु निरोधः
स्यादिति वा कचित्पाठः" । एकम् । अभियोगः अभिग्रहः द्वे कलहाहानस्य ॥ १३ ॥</c>

<v>मुष्ठिबन्धस्तु संग्राहो डिम्बे डमरविप्लवौ ।
बन्धनं प्रसितिश्चारः स्पर्शः स्पष्टोपतप्तरि ॥ १४ ॥</v>
<c>मुष्टिबन्धः संग्राहः द्वे मुष्टिना दृढग्रहणस्य । डिम्बः डमरः विप्लवः
त्रयं नरलुण्ठनादेरुपसर्गविशेषस्य प्रलयस्य वा । अशस्त्रकलहस्येति रामस्वामी ।
बन्धनं प्रसितिः चारः त्रीणि बन्धनस्य । "चारस्थाने स्वारं पठित्वा स्वारा-
दीनां चतुर्णां पर्यायतामाह स्वामी । "स्वृ शब्दोपतापयोः" अच् प्रज्ञाद्यण् ।
स्वारः" । स्पर्शः "स्पश इति रेफहीनोऽपि" स्प्रष्टा "स्पष्टेत्यपि" उप-
तप्ता त्रयं उपतापाख्यरोगविशेषस्य । "संतप्तस्य वा" । स्पृशतीति स्पर्शः ।
"स्पर्शो रुजायां दाने च" इति विश्वः ॥ १४ ॥</c>﻿p;{0030}
तृतीयं काण्डम्. 
<v>निकारो विप्रकारः स्यादाकारस्त्विङ्ग इङ्गितम् ।
परिणामो विकारो द्वे समे विकृतिविक्रिये ॥ १५ ॥</v>
<c>निकारः विप्रकारः द्वे अपका-
"स्पर्शो । आकारः इङ्गः इङ्गितं "इङ्गितः" त्रयं "अभिप्रायानुरूपचेष्टितस्य" । 
परिणामः विकारः द्वे प्रकृतेरन्यथाभावे । यथा मृद्विकारो घटः । विकृतिः
विक्रिया द्वे विरुद्धक्रियायाः । परिणामस्यैव पर्यायाविमावपि वा । यथा
कुण्डलं कनकस्यैव विकृतिः परिणाम इत्यर्थः ॥ १५ ॥</c>

<v>अपहारस्त्वपचयः समाहारः समुच्चयः ।
प्रत्याहार उपादानं विहारस्तु परिक्रमः ॥ १६ ॥</v>
<c>अपहारः अपचयः द्वे
अपहरणस्य । समाहारः समुच्चयः द्वे राशीकरणस्य । सम्यगाहरणमेकत्र
करणं समाहारः । सम्आङ्पूर्वकस्य हृञ् हरण इत्येतस्य रूपम् । प्रत्याहारः
उपादानं द्वे इन्द्रियाकर्षणस्य । विहारः परिक्रमः द्वे पद्भ्यां गतेः । यल्लक्ष्यम् ।
"सुराङ्गनानामवनौ परिक्रमः" इति ॥ १६ ॥</c>

<v>अभिहारोऽभिग्रहणं निर्हारोऽश्यवकर्षणम् ।
अनुहारोऽनुकारः स्यादर्थस्यापगमे व्ययः ॥ १७ ॥</v>
<c>अभिहारः "अभ्याहार इत्यपि"
अभिग्रहणं द्वे चौर्यकरणस्य । निर्धारः अभ्यवकर्षणं द्वे शल्यादेर्निष्काशनस्य ।
अनुहारः अनुकारः द्वे विडम्बनस्य । यथा खणखणेति नू पुरध्वनेरनुकारः ।
अर्थस्य धनादेरपगमे व्यय इत्येकम् । खर्च इति लौकिकभाषायाम् ॥ १७ ॥</c>

<v>प्रवाहस्तु प्रवृत्तिः स्यात्प्रवहो गमनं बहिः ।
वियामो वियमो यामो यमः संयामसंयमौ ॥ १८ ॥</v>
<c>प्रवाहः प्रवृत्तिः द्वे जलादीनां निरन्तरगतेः । यद्वहिर्गमनं स प्रवह इत्येकम् ।
वियामः वियमः यामः यमः संयामः संयमः षट् संयमस्य योगाङ्गस्य ॥ १८ ॥</c>

<v>हिंसाकर्माभिचारः स्याज्जागर्या जागरा द्वयोः ।
विघ्नोऽन्तरायः प्रत्यूहः स्यादुपघ्नोऽन्तिकाश्रये ॥ १९ ॥</v>
<c>हिंसाकर्म हिंसाफलकं कर्म जारणमारणादि अभिचारः स्यात् एकम् ।
जागर्या "अग्रिया जागर्तिश्चेति राजमुकुटः" जागरा द्वे जागरणस्य ।
तत्र जागरा स्त्रीपुंसयोः । विघ्नः अन्तरायः प्रत्यूहः त्रीणि विघ्नस्य । समीपभूत
आश्रये उपघ्न इत्येकम् । उपघ्नआश्रय इति सूत्रेण सिद्धमेतत् । "आश्रयणस्य
वा" ॥ १९ ॥</c>﻿p;{0031}
सटीकामरकोशस्य [संकीर्णवर्गः
<v>निर्वेश उपभोगः स्यात्परिसर्पः परिक्रिया ।
विधुरं तु प्रविश्लेषेऽभिप्रायश्छन्द आशयः ॥ २० ॥</v>
<c>निर्वेशः उपभोगः द्वे "उपभोगस्य" । परिसर्पः परिक्रिया
द्वे परिजनादिवेष्टनस्य । विधुरं प्रविश्लेषः द्वे अत्यन्तवियोगस्य "वैकल्येऽपि 
च विश्लेषे विधुरं किकले त्रिषु" इति मेदिनी" । अभिप्रायः छन्दः आशयः
त्रीणि "अभिप्रायस्य" । छन्दोऽदन्तः ॥ २० ॥</c>

<v>संक्षेपणं समसनं पर्यवस्था विरोधनम् ।
परिसर्या परीसारः स्यादास्या त्वासना स्थितिः ॥ २१ ॥</v>
<c>संक्षेपणं समसनं द्वे अवि-
स्तारस्य । पर्यवस्था विरोधनं द्वे विरोधस्य । परिसर्या परीसारः "परिसार
इति शाब्दार्थकोशः" द्वे परितः सरणस्य । आस्या आसना स्थितिः त्रीणि
"आसनस्य" ॥ २१ ॥</c>

<v>विस्तारो विग्रहो व्यासः स च शब्दस्य विस्तरः ।
संवाहनं मर्दनं स्याद्विनाशः स्याददर्शनम् ॥ २२ ॥</v>
<c>विस्तारः विग्रहः व्यासः त्रयं विस्तृतेः । विस्तारः
शब्दसंबन्धी चेद्विस्तर इत्येकम् । संवाहनं मर्दनं द्वे अङ्गमर्दनस्य । यथा पाद-
संवाहनम् । विनाशः अदर्शनं द्वे तिरोधानस्य ॥ २२ ॥</c>

<v>संस्तवः स्यात्परिचयः प्रसरस्तु विसर्पणम् ।
नीवाकस्तु प्रयामः स्यात्सन्निधिः सन्निकर्षणम् ॥ २३ ॥</v>
<c>संस्तवः परिचयः
द्वयं परिचितौ । प्रसरः विसर्पणं द्वे "व्रणादिप्रसरणस्य" । नीवाकः प्रयामः
द्वे धनधान्यादिषु जनानामादरातिशयस्य । नितरामुच्यते नीवाकः ।
सन्निधिः "सन्निधं" सन्निकर्षणं द्वे नैकट्यस्य । सन्निधिः पुंसि ॥ २३ ॥</c>

<v>लवोऽभिलावो लवने निष्पावः पवने पवः ।
प्रस्तावः स्यादवसरस्त्रसरः सूत्रवेष्टनम् ॥ २४ ॥</v>
<c>लवः अभिलावः लवनं त्रयं धान्यादिच्छेदनस्य । निष्पावः पवनं पवः
त्रीणि धान्यादीनां पूतीकरणस्य । संकीर्णत्वालिङ्गसंकरः । प्रस्तावः अवसरः
द्वे प्रसङ्गस्य । यथा । अवसरपठिता वाणीत्यादि । त्रसरः "तसर इति वा
पाठः" सूत्रवेष्टनं द्वे तन्तुवायकृतसूत्रवेष्टनभेदस्य तसरी इति प्रसिद्धस्य ॥ २४ ॥</c>﻿p;{0032}
तृतीयं काण्डम्. 
<v>प्रजनः स्यादुपसरः प्रश्रयप्रणयौ समौ ।
धीशक्तिर्निष्क्रमोऽस्त्री तु संक्रमो दुर्गसंचरः ॥ २५ ॥</v>
<c>प्रजनः उपसरः द्वे गर्भग्रहणस्य । प्रश्रयः प्रणयः द्वे प्रेम्णः ।
प्रसर इति वा पाठः । "प्रसरः प्रणये वेगे" इति मेदिनी । धीशक्तिः निष्क्रमः
द्वे बुद्धिसामर्थ्ये । "निष्क्रमो बुद्धिसंपत्तौ" इति विश्वः । "शुश्रूषा श्रषणं 
चैव ग्रहणं धारणं तथा । ऊहापोहौ च विज्ञानं तत्वज्ञानं च धीगुणाः" इति ।
संक्रमः दुर्गसंचरः द्वे दुर्गमार्गस्य । "दुर्गादिप्रवेशक्रियाया वा" । संक्रमते
संक्रम्यते वाऽनेन संक्रमः । स न स्त्रियाम् । "दुर्गसंचार इत्यन्यत्र" ॥ २५ ॥</c>

<v>प्रत्युत्क्रमः प्रयोगार्थः प्रक्रमः स्यादुपक्रमः ।
स्यादभ्यादानमुद्धात आरम्भः संभ्रमस्त्वरा ॥ २६ ॥</v>
<c>प्रत्युत्क्रमः "प्रत्युत्क्रान्तिरित्यपि" प्रयोगः द्वे युद्धार्थमतिशयितोद्योगस्य ।
प्रयोगोऽर्थो यस्य सः । प्रयुद्धार्थ इत्यपि पाठः । "प्रत्युत्क्रमः प्रयुद्धार्थः" इति
भागुरिः । उपक्रमः प्रक्रमः द्वे प्रथमारंम्भस्य । अभ्यादानं उद्धातः आरम्भ
त्रयमारम्भमात्रस्य । यल्लक्ष्यम् । उद्धातः प्रणवो यासामिति । प्रक्रमादिपञ्चा-
प्येकार्था वा । संभ्रमः त्वरा द्वे संवेगस्य । "आवेगस्तु त्वरा त्वरी" इति वाच-
स्पतिः ॥ २६ ॥ </c>

<v>प्रतिबन्धः प्रतिष्टम्भोऽवनायस्तु निपातनम् ।
उपलम्भस्त्वनुभवः समालम्भो विलेपनम् ॥ २७ ॥</v>
<c>प्रतिबन्धः प्रतिष्टम्भः द्वे कार्यप्रतिघातस्य । यथा मणिमन्त्रा-
दिप्रतिबन्धादग्नेरनुष्णतेति । अवनायः निपातनं "नियातनामित्यपि पाठः"
द्वे अधोनयनस्य । उपलम्भः अनुभवः द्वे साक्षात्कारस्य । समालम्भः विलेपनं
द्वे कुङ्कुमादिना विलेपने ॥ २७ ॥</c>

<v>विप्रलम्भो विप्रयोगो विलम्भस्त्वतिसर्जनम् ।
विश्रावस्तु प्रतिख्यातिरवेक्षा प्रतिजागरः ॥ २८ ॥</v>
<c>विप्रलम्भः विप्रयोगः द्वे रागिनोर्विच्छे-
दस्थ । विलम्भः अतिसर्जनं द्वे अतिदानस्य । विश्रावः प्रतिख्यातिः "प्रवि-
ख्यातिरित्यपि" द्वे अतिप्रसिद्धेः । अवेक्षा प्रतिजागरः द्वयं वस्तूनां अवेक्ष-
णस्य ॥ २८ ॥</c>

<v>निपाठनिपठौ पाठे तेमस्तेमौ समुन्दने ।
आदीनवास्रवौ क्लेशे मेलके सङ्गसङ्गमौ ॥ २९ ॥</v>
<c>निपाठः निपठः पाठः त्रीणि "पठनस्य" । तेमः स्तेमः
समुन्दनं त्रयमार्द्रीभावस्य । आदीनवः आस्त्रवः क्लेशः त्रीणि क्लेशस्य । आस्त्र-
वन्तीन्द्रियाण्यनेनेति । आश्रवस्तालव्यमध्य इति केचित् । मेलकः संगः संगमः
त्रीणि संगमस्य । "ना मेलः संगमो ना वा" इत्यमरमाला ॥ २९ ॥</c>﻿p;{0033}
सटीकामरकोशस्य [संकीर्णवर्गः
<v>संवीक्षणं विचयनं मार्गणं मृगणा मृगः ।
परिरम्भः परिष्वङ्गः संश्लेष उपगृहनम् ॥ ३० ॥</v>
<c>संवीक्षणं "अन्वीक्षणं अन्वेषणं गवेषणं चेत्यपि" । विचयनं मार्गणं मृगणा मृगः पञ्च
तात्पर्येण वस्तूनां गवेषणस्य । परिरम्भः "परीरम्भ इत्यपि" परिष्वङ्गः संश्लेषः
उपगृहनं चत्वारि आलिङ्गनस्य ॥ ३० ॥</c>

<v>तु निध्यानं दर्शनालोकनेक्षणम् ।
प्रत्याख्यानं निरसनं प्रत्यादेशो निराकृतिः ॥ ३१ ॥</v>
निर्वर्णनं निध्यानं दर्शनं आलोकनं
ईक्षणं पञ्च निरीक्षणस्य । "दर्शनालोकलक्षणमित्यपि पाठः" । प्रत्याख्यानं
निरसनं प्रत्यादेशः निराकृतिः चत्वारि निराकरणस्य ॥ ३१ ॥</c>

<v>उपशायो विशायश्च पर्यायशयनार्थको ।
अर्तनं च ऋतीया च ह्रणीया च घृणार्थकाः ॥ ३२ ॥</v>
उपशायः विशायः द्वौ पर्यायेणानुक्रमेण यत्प्रहरकादीनां शयनं तदेवार्थो ययोस्तौ यथा ।
अर्तनं ऋतीया ह्रणीया ह्रणिया । "मोहो वीज्या जुगुप्सा च ह्रणीया
हृणिया घृणा" इति वाचस्पतिः । "ह्रिणीया हृणिया च" इति द्विरूपकोशामर
मालयोः । घृणा चत्वारि जुगुप्सायाः । करुणाया इति कश्चित् । ऋतिः सौत्रो
धातुः । जुगुप्सायामिति बहवः । कृपायामिति केचित् । "घृणा जुगुप्साकृपयोः"
इति विश्वः ॥ ३२ ॥</c>

<v>स्याद्व्यत्यासो विपर्यासो व्यत्ययश्च विपर्यये ।
पर्ययोऽतिक्रमस्तस्मिन्नतिपात उपात्ययः ॥ ३३ ॥</v>
व्यत्यासः विपर्यासः व्यत्ययः विपर्यायः "विपर्याय
इति भरतमालायाम्" चत्वारि व्यतिक्रमस्य । पर्ययः अतिक्रमः अतिपातः
उपात्ययः चत्वारि अतिक्रमस्य ॥ ३३ ॥</c>

<v>प्रेषणं यत्समाहूय तत्र स्यात्प्रतिशासनम् ।
स संस्तावः क्रतुषु या स्तुतिभूमिर्द्विजन्मनाम् ॥ ३४ ॥</v>
समाहूय यद्भ्रृत्यादीनां प्रेषणं तत्र
प्रतिशासनं स्यात् एकम् । ऋतुषु द्विजन्मनां छन्दोगानां स्तुतिभूमिः स्तबनदेशः
संस्तावः एकम् । समेत्य स्तुवन्त्यत्र संस्तावः । "यज्ञे समि स्तुबः" इति घञ् ॥ ३४ ॥</c>﻿p;{0035}
तृतीयं काण्डम्. 
<v>निधाय तक्ष्यते यत्र काष्ठे काष्ठं स उद्धनः ।
स्तम्बघ्नस्तु स्तम्बधनः स्तम्बो येन निहन्यते ॥ ३५ ॥</v>
<c>यस्मिन्काष्ठे काष्ठं निधाय तक्ष्यते तनूक्रियते स काष्ठरूप आधार 
उद्धनः एकम् । ऊर्ध्वं हन्यतेऽस्मिन् उद्धनः । "उद्धनोत्याधानम्" इति सूत्रेण
साधुः । स्तम्बस्तृणगुच्छो येन निहन्यते स खनित्रविशेषः स्तम्बघ्नः स्तम्बधनः
द्वे । खुरपें, विळा इति लौकिकभाषायाम् ॥ ३५ ॥</c>

<v>आविधो विध्यते येन तत्र विष्वक्समे निघः ।
उत्कारश्च निकारश्च द्वौ धान्योत्क्षेपणार्थकौ ॥ ३६ ॥</v>
<c>येन विध्यते तत्र शस्त्रादौ
आविध इत्येकं "भ्रमरसूच्यादेः विंधणें इत्यादिख्यातस्य" विष्वक्समे
सर्वतः समाने वृक्षे निघ इत्येकं "तुल्यारोहपरिणाहवृक्षादेः" । उत्कारः
निकारः द्वौ धान्यस्य उत्क्षेपणमर्थो ययोस्तौ तथा ॥ ३६ ॥</c>

<v>निगारोद्गारविक्षावोद्ग्राहास्तु गरणादिषु ॥ ३७ ॥</v>
निगारादयो गरणादिषु । यथा गरणे अभ्यवहारे निगार इत्येकं "गिळणें इति
<c>ख्यातस्य" । उद्गरणे वमने उदारः । "विक्षवणे" शब्दे विक्षावः इत्येकं
"शिंक इति ख्यातायाः" । उद्ग्रहणे ऊर्ध्वीकृत्य ग्रहणे उद्ग्राहः "ढेंकर 
इति ख्यातः" । एकैकम् ॥ ३७ ॥</c>

<v>आरत्यवरतिविरतय उपरामेऽथास्त्रियां तु निष्ठेवः ।
निष्ठ्यूतिर्निष्ठेवनं निष्ठीवनमित्यभिन्नानि ॥ ३८ ॥</v>
<c>आरतिः अवरतिः विरतिः उपरामः
"उपरम इत्यपि" चत्वार्युपरतेः । निष्ठेवः निष्ठयूतिः निष्ठेवनं निष्ठीवनं
चत्वारि मुखेन श्लेष्मोत्सर्गस्य । "क्लीबे निष्टेवम्" । अभिन्नानि एकार्था-
नीत्यर्थः ॥ ३८ ॥</c>

<v>जवने जूतिः सातिस्त्ववसाने स्यादथ ज्वरे जूर्तिः ।
उदजस्तु पशुप्रेरणमकरणिरित्यादयः शापे ॥ ३९ ॥</v>
<c>जवनं जूतिः द्वे वेगस्य । जू इति सौत्रो धातुः गतौ वेगे
च । ऊतियूतिजूतीति सूत्रेण साधुः । सातिः अवसानं द्वे अन्तस्य । ज्वरः
जूर्तिः द्वे ज्वरस्य । पशूनां गवादीनां प्रेरणं उदजः स्यात् एकम् । शापे
आक्रोशे द्योत्ये अकरणिरित्यादयः । आक्रोशे नञीति भावे करोतेरनिः ।
आदिशब्दादजीवनिः । "अजननिः अवग्राहः निग्राह इति" । यथा "आः
पाप कथमकरण्या न लज्जसे । अजीवनिस्ते शठ भूयात्" ॥ ३९ ॥</c>﻿p;{0036}
सटीकामरकोशस्य [नानार्थवर्गः
<v>गोत्रान्तेभ्यस्तस्य वृन्दमित्यौपगवकादिकम् ।
आपूपिकं शाष्कुलिकमेवमाद्यमचेतसाम् ॥ ४० ॥</v>
<c>गोत्रान्तेभ्यः अपत्यार्थप्रत्ययान्तेभ्यः औपगवादिशब्देभ्यस्तस्य वृन्दमित्यर्थे औषग-
वकादिकं स्यात् । यथा । उपगोरपत्यानि पुमांसः औपगवास्तेषां समूह औपग-
वकम् । "गोत्रोक्ष" इति दुञ् अकादेशेन साधुः । आदिशब्दाद्गार्गकं दाक्ष-
कमित्यादि । एकैकम् । इतःपरमावर्गसमाप्तेर्वृन्दमित्यधिकारः । अचेतसां
जडानां अपूपादीनां वृन्दं आपूपिकम् । शाष्कुलिकम् । साक्तुकम् । इत्यादि
एकैकम् । "अचित्तहस्तिधेनोष्ठक्" इति सूत्रेणेमे साधवः ॥ ४० ॥</c>

<v>माणवानां तु माणव्यं सहायानां सहायता ।
हल्या हलानां ब्राह्मण्यवाडव्ये तु द्विजन्मनाम् ॥ ४१ ॥</v>
<c>माणवानां समूहो माणव्यम् । माणवा बालाः । सहायाः सखायस्तेषां समूहः सहायता ।
हलानां समूहो हल्या । एकैकम् । ब्राह्मण्यं वाडव्यं द्वे ब्राह्मणानां समूहस्य ॥ ४१ ॥</c>

<v>द्वे पर्शुकानां पृष्ठानां पार्श्वं पृष्ठ्यमनुक्रमात् ।
खलानां खलिनी खल्याऽप्यथ मानुष्यकं नृणाम् ॥ ४२ ॥</v>
<c>पर्शुका अस्थिविशेषास्तासां समूहः पार्श्वम् । पृष्ठानां समूहः
पृष्ठ्यम् । याज्ञविषयेऽदः स्मरन्ति । खलिनी खल्या द्वे खलानां समूहस्य ।
नृणां मनुष्याणां समूहो मानुष्यकम् ॥ ४२ ॥</c>

<v>ग्रामता जनता धूम्या पाश्या गल्या पृथक्पृथक् ।
अपि साहस्रकारीषवार्मणाथर्वणादिकम् ॥ ४३ ॥</v>
॥ इति संकीर्णवर्गः ॥ २ ॥
<c>ग्रामाणां समूहो ग्रामता ।
जनानां समूहो जनता । धूमानां समूहो धूम्या । पाशानां समूहः पाश्या ।
गला बृहत्काशास्तेषां समूहो गल्या । सहस्राणां समूहः साहस्रम् । करीषाणां
समूहः कारीषम् । करीषं शुष्कगोमयम् । वर्मणां समूहः वार्मणम् । वर्म
कवचम् । अथर्वणां समूहः आथर्वणम् । एकैकम् । आदिशब्दाच्चार्मणमाङ्गारं
चार्मिणमित्यादि । चर्मिणां समूहश्वार्मिणम् ॥ ४३ ॥</c>
॥ इति संकीर्णवर्गः ॥ २ ॥



﻿p;{0037}
तृतीयं काण्डम्. 
<v>नानार्थाः केऽपि कान्तादिवर्गेष्वेवात्र कीर्तिताः ।
<c>भूरिप्रयोगा ये येषु पर्यायेष्वपि तेषु ते ॥ १ ॥</v>
अथानेकार्थवर्गः ॥ ननु किमर्थमनेकार्था आरभ्यन्ते । तेषां प्रागुक्तवर्गेष्वभिहि-
तत्वात् । यद्यत्र वक्ष्यन्ते तर्हि कुतः प्रागुक्ता इत्यत आह । नानार्या इति । अत्र
वक्ष्यमाणेषु कान्तादिवर्गेष्वेव केऽपि नानार्था उक्ता नतु प्रागुक्तपर्यायेषु ।
यथा । मारुते वेधसि व्रध्ने पुंसि कः कं शिरोऽम्बुनोरिति । भूरिप्रयोगा यत्र कुत्रापि
काव्यादिषु कविभिः प्राचुर्येण प्रयुक्ता ये नाकलोकादयः शब्दास्ते पूर्वोक्तेषु
येषु पर्यायेषु दृश्यंते तेषु पर्यायेषु अपिशब्दादत्रापि कान्तादिषु कीर्तिताः । यथा
नाकशब्दः प्रचुरप्रयोगत्वात्प्राक् स्वर्गाकाशयोरुक्तोपि पुनरिहाक्तः । जम्बु
कशब्दस्तु सृगालपर्यायेष्वेवोक्तो नतु वरुणपर्यायेषु । भूरिप्रयोगत्वाभावात् ।
इह तु जम्बुकौ कौष्टुवरुणावित्युभयत्रोच्यते ॥ १ ॥</c>

<v>आकाशे त्रिदिवे नाको लोकस्तु भुवने जने ।
पद्ये यशसि च श्लोकः शरे खङ्गे च सायकः ॥ २ ॥</v>
<c>नाक इत्येकं नाम ककारान्तं
आकाशे स्वर्गे च वर्तते । न अकं दुःखमत्र नाकः "नभ्राड्" इति सूत्रे निपातितः ।
भुवने स्वर्गादौ जने च लोक इत्येकम् । "लोक्यते लोकः" । पद्ये अनुष्टुवादौ
वृत्ते यशसि कीर्तौ श्लोक इत्येकम् । "श्लोक्यते श्लोकः । "श्लोकृ संघाते" ।
यशसि यथा । उत्तमश्लोको हरिः । शरे बाणे खङ्गे च सायकः ॥ २ ॥</c>

<v>जम्बुकौ क्रोष्टुवरुणौ पृथुको चिपिटार्भकौ ।
आलोकौ दर्शनद्योती भेरीपटहमानकौ ॥ ३ ॥</v>
<c>कोष्टा सृगालः वरुणः प्रसिद्धः उभौ जम्बुकशब्दवाच्यौ । "जम्बुकः फेरवे
नीचे पश्चिमाशापतावपि" इति मेदिनी । चिपिटो भ्रष्टव्रीहितण्डुलः पोहे इति
लौकिकभाषायाम् । अर्भकः शिशुः तावुभौ पृथुकौ । "पृथुकः पुंसि चिपिटे
शिशौ स्यादभिधेयवत्" इति । दर्शनं प्रकाशश्चालोकौ । "आलोकस्तु
पुमान् द्योते दर्शने बन्दिभाषणे" इति मेदिनी । भेरीपटहं वाद्यविशेषौ । तूर्यो-
ङ्गत्वादेकवद्भावः । उभावानकौ । "आनकः पटहे भेर्यां मृदङ्गे ध्वनदम्बुदे"
इति मेदिनी ॥ ३ ॥</c>

<v>उत्सङ्गचिह्नयोरङ्कः कलङ्कोऽङ्कापवादयोः ।
(तक्षको नागवर्धक्योरर्कः स्फटिकसूर्ययोः) ॥ ४ ॥</v>(१) 
<c>उत्संगः क्रोडः तत्र चिह्ने चाङ्कः । "अङ्को रुपकभे-
दाऽङ्गचिह्नरेखाजिभूषणे । रूपकांशान्तिकोत्सङ्गस्थानेऽङ्कं पापदुःखयोः" इति
मेदिनी । चिह्ने दोषारोपे च कलङ्कः । "कलङ्कोऽङ्केऽपवादे च कालायसम-
लेऽपि च" इति मेदिनी । नागविशेषे त्वष्टरि च तक्षकः । स्फटिकसूर्ययोरर्क-
शब्दो वर्तते । "अर्कोऽर्कपर्णे स्फटिके रवौ ताम्रे दिवस्पतौ" इति मेदिनी ॥ ४ ॥</c>﻿p;{0038}
सटीकामरकोशस्य [नानार्थवर्गः
<v>मारुते वेधसि व्रध्ने पुंसि कः कं शिरोऽम्बुनोः ।
स्यात्पुलाकस्तुच्छधान्ये संक्षेपे भक्तसिक्थके ॥ ५ ॥</v>
<c>मारुते वायौ वेधसि ब्रह्मणि ब्रध्ने सूर्ये क इत्येकाक्षरं नाम पुंसि । तद्रूपं तु ।
कः कौ काः इत्यादि देववत् । शिरसि जले च कमिति क्लीबम् । सुखेऽपि
कम् । "को ब्रह्मणि समीरात्मयमदक्षेषु भास्करे । मयूरेऽग्नौ च पुंसि स्यात्सु-
खशीर्षजलेषु कम" इति मेदिनी । तुच्छधान्ये तण्डुलशून्ये धान्ये संक्षेपे अवि-
स्तारे भक्तसिक्थके अन्नावयवे पुलाक इत्येकम् ॥ ५ ॥</c>

<v>उलूके करिणः पुच्छमूलोपान्ते च पेचकः ।
कमण्डलौ च करकः सुगते च विनायकः ॥ ६ ॥</v>
करिणो गजस्य पुच्छ-
मूलोपान्ते गुदाच्छादकमांसपिण्डे उलूकः पक्षिभेदस्तत्र च पेचकः । कमण्डलौ
चकाराद्वर्षोपले दाडिमादौ च करकः । "करकस्तु पुमान् पक्षिविशेषे दाडिमे
ऽपि च । द्वयोर्मेघोपले न स्त्री करकं च कमण्डलौ" इति मेदिन्याम् । सुगते
बुद्धे चकाराद्विघ्नराजे गरुडे च विनायकः ॥ ६ ॥</c>

<v>किष्कुर्हस्ते वितस्तौ च शूककीटे च वृश्चिकः ।
प्रतिकूले प्रतीकस्त्रिष्वेकदेशे तु पुंस्ययम् ॥ ७ ॥</v>
हस्ते हस्तप्रमाणे वितस्तो
च किष्कुः । "प्रकोष्ठेऽप्यनपुंसकः" इति रुद्रः । शूककीटे शूकसदृशरोमव्याप्ते
कीटविशेषे चकारादलौ कर्कटे वृक्षविशेषेऽष्टमराशौ च वृश्चिकः । प्रतिकूले च
प्रतीकः । तत्र प्रतिकूले त्रिषु । अवयवे पुंसि ॥ ७ ॥</c>

<v>स्याद्भूतिकं तु भूनिम्बे कत्तृणे भूस्तृणेऽपि च ।
ज्योतत्स्त्रिकायां च घोषे च कोशातक्यथ कट्फले ॥ ८ ॥</v>
भूनिम्बे किराततिक्ते
कत्तृणं भूस्तृणं च गन्धतृणविशेषौ तत्र भूतिकम् । ज्योत्स्त्रिकायां पटोल्यां
"घोषे अपमार्गे च" कोशातकी । "कोशातकः कचे पुंसि पटोल्यां घोषके
स्त्रियाम्" इति मेदिनी ॥ ८ ॥</c>

तृतीय काण्डम.
<v>सिते च खदिरे सोमवल्कः स्यादथ सिल्हके ।
तिलकल्के च पिण्याको बाह्लीकं रामठेऽपि च ॥ ९ ॥</v>
<c>कट्फले कायफल इति ख्याते वृक्षभेदे शुक्लख-
दिरे च सोमवल्कः । सोम इव वल्को वल्कलमस्य । सिल्हके पण्यभेदे तिल-
कल्के निःस्त्रेहतिलचूर्णे च पिण्याकः । रामठे हिङ्गुनि । चकाराद्बाल्हिके 
देशेऽश्वे धीरे च । "ह्रस्वमध्यं च बाल्हिकमिति । बाल्हीकमित्यपि" ॥ ९ ॥</c>

<v>महेन्द्रगुग्गुलूलूकव्यालग्राहिषु कौशिकः ।
रुक्तापशङ्कास्वातङ्कः स्वल्पेऽपि क्षुल्लकस्त्रिषु ॥ १० ॥</v>
<c>व्यालग्राह्याहितुण्डिकः । "कौशिको नकुले व्यालग्राहे गुग्गुलुशक्रयोः । विश्वा-
मित्रे च कोशज्ञोलूकयोरपि कौशिक" इति विश्वः । रुक् रोगः । तापः
संतापः । शङ्काः भयं अत्रातङ्क इति नाम । "स्वल्पे अपिशब्दाचकनिष्ठ-
दरिद्रेष्वपि क्षुल्लकः । क्षुल्लकस्त्रिषु नीचेऽल्पे" इति कोशान्तरात् ॥ १० ॥</c>

<v>जैवातकः शशाङ्केऽपि खुरेऽप्यश्वस्य वर्तकः ।
व्याघ्रेऽपि पुण्डरीको ना यवान्यामपि दीपकः ॥ ११ ॥</v>
<c>जैवातृकः पुमान्सोमे दीर्घायुःकृषयोस्त्रिषु । अपिशब्दात्पक्षिभेदे च वर्तकः ।
अपिशब्दादग्नौ दिग्गजादौ च पुंसि पुण्डरीकः । सिताम्भोजादौ क्लीबे च ।
यवानी ओषधीभेदः अजमोदाख्यः । अपिशब्दाद्बर्हिचूडेऽपि दीपकः प्रका-
शेऽपि । "दीप्यक इत्यपि" ॥ ११ ॥</c>

<v>शालावृकाः कपिक्रोष्टुश्वानः स्वर्णेऽपि गैरिकम् ।
पीडार्थेऽपि व्यलीकं स्यादलीकं त्वप्रियेऽनृते ॥ १२ ॥</v>
<c>कप्यादयः शालावृकाः स्युः ।
अपिशब्दाद्गेरू इति ख्याते धातौ च गैरिकम् । "गैरिकं धातुरुक्मयोः" इति
मेदिनी । "व्यलीकमप्रियाकार्यवैलक्ष्येष्वपि पीडने" इति विश्वः ॥ १२ ॥</c>

<v>शीलान्वयावनूके द्वे शल्के शकलवल्कले ।
साष्टे शते सुवर्णानां हेम्न्युरोभूषणे पले ॥ १३ ॥</v>
<c>शीलं स्वभावोऽन्वयो वंशः तत्रानूकमिति । "अनूकं तु कुले शीले पुंसि
स्याद्गतजन्मनि" इति मेदिनी । शकलं खण्डम् । वल्कलं त्वक् द्वे शल्के इति ।
सुवर्णानां हेम्नः कर्षाणां साष्टे शतेऽष्टाधिकशतके निष्कः । सहाष्टभिर्वर्तत 
इति साष्टम् । सराजस्त्वयमितिवत् । यथा हेम्नि सुवर्णमात्रे उरसो वक्षसो
भूषणे हेमपले च दीनारे सांव्यवहारिके द्रव्यभेदे च निष्कः । पलं कर्षच-
तुष्टयम् । गुञ्जानामशीतिः कर्षः ॥ १३ ॥</c>﻿सटीकामरकोशस्य [नानार्थवर्गः
<v>दीनारेऽपि च निष्कोऽस्त्री कल्कोऽस्त्री शमलैनसोः ।
दम्भेऽप्यथ पिनाकोऽस्त्री शूलशङ्करधन्वनोः ॥ १४ ॥</v>
<c>शमलं पुरीषम् । एनः पापम् ।
"त्रिषु पापाशये कल्कोऽत्री विट्किट्टेमदन्तयोः" इति विश्वः । "कल्कोऽस्त्री 
घृततैलादिशेषे दम्भे बिभीतके" इति मेदिनी । "पिनाकोऽस्त्री रुद्रचापे पांसुव-
र्षत्रिशूलयोः" इति मेदिनी ॥ १४ ॥</c>

<v>धेनुका तु करेण्वां च मेघजाले च कालिका ।
कारिका यातनावृत्त्योः कर्णिका कर्णभूषणे ॥ १५ ॥</v>
<c>करेण्वां हस्तिन्यां चकारान्नवसूतायां
गवि धेनुका । मेघजाले मेघवृन्दे चकाराद्देवताविशेषेऽपि कालिका । वृत्ति-
र्विवरणश्लोकः । यथा गृह्यकारिका । "यातनाकुत्योरित्यपि पाठः । कारिका
नटयोषिति । कृतौ विवरणश्लोके शिल्पयातनयोरपि । नपुंसकं तु कर्मादौ
कारके कर्त्तरि त्रिषु" इति मेदिनी ॥ १५ ॥</c>

<v>करिहस्तेऽङ्गुलौ पद्मबीजकोश्यां त्रिषूत्तरे ।
वृन्दारकौ रूपिमुख्यावेके मुख्यान्यकेवलाः ॥ १६ ॥</v>
<c>करिहस्तेऽङ्गुलौ गजशुण्डाग्रे
अङ्गुलौ कमलान्तर्गतकोशे च कर्णिका । "कर्णिका करिहस्ताग्रे करमध्याङ्गुला-
वपि । क्रमुकादिच्छटांशेऽव्जवराटे कर्णभूषणे" इति मेदिनी । उत्तरे अतः
परं खान्तेभ्यः प्राक् शब्दास्त्रिषु त्रिलिङ्गा इत्यर्थः । "वृन्दारकः सुरे पुंसि
मनोज्ञश्रेष्ठयोस्त्रिषु" इति मेदिनी । मुख्यश्चान्यश्च केवलश्चेति एके स्युः ॥ १६ ॥</c>

<v>स्याद्दाम्भिकः कौक्कुटिको यश्चादूरेरितेक्षणः ।
लालाटिकः प्रभोर्भालदर्शी कार्याक्षमश्च यः ॥ १७ ॥</v>
<c>दाम्भिको मायावी । योऽदूरेरितेक्षणः स च कौक्कुटिक इत्युच्यते ।
"संज्ञायां ललाटकुक्कुट्यौ पश्यति" इति सूत्रेण ठक्प्रत्यये कौक्कुटिकलाला-
टिकशब्दौ साधू । कुक्कुटीशब्देन तत्पातार्हः स्वल्पदेशो लक्ष्यते । यो
भृत्यः कोपप्रसादचिह्नज्ञानाय प्रभोर्भालं ललाटमेव पश्यति । भावदर्शीत्यपि
पाठः । यश्च कार्याक्षमः प्रभोः कार्यं कर्तुमशक्तः तावुभौ लालाटिकौ । "लाला-
टिकः सदालस्ये प्रभुभावनिदर्शिनि" इत्यजयः । इतो भूभृन्नितम्बेत्यादयः केचि-
दमूलका एवं पञ्च श्लोकाः अतस्तेषां व्याख्यानाभावः ॥ १७ ॥</c>

<v>"भूभृन्नितम्बवलयचक्रेषु कटकोऽस्त्रियाम् ।
सूच्यग्रे क्षुद्रशत्रौ च रोमहर्षे च कण्टकः ॥ १ ॥﻿तृतीय काण्डम्.
(<v>पाकौ पक्तिशिशू मध्यरत्ने नेतरि नायकः ।
पर्यङ्कः स्यात्परिकरे स्याह्याघ्रेऽपि च लुब्धकः ॥ २ ॥</v>

<v>आार्दायामपि लुब्धक इत्यपि पाठः ।
पेटकस्त्रिषु वन्देऽपि गुरौ देश्ये च देशिकः ।
खेटकौ ग्रामफलकौ धीवरेऽपि च जालिकः ॥ ३ ॥</v>

<v>पुष्परेणौ च किञ्जल्कः शुल्कोऽस्त्री स्त्रीधनेऽपि च ।
स्यात्कल्लोलेप्युत्कलिका वार्दकं भाववृन्दयोः ॥ ४ ॥</v>

<v>करिण्यां चापि गणिका दारकौ बालभेदकौ ।
अन्धेऽप्यनेडमूकः स्याट्टङ्कौ दो्र्पाश्मदारणौ ॥ ५ ॥(१)</v>

<v>(इति पञ्च क्षेपकाः । इति कान्तवर्गः) ॥(२)
मयूखस्त्विट्करज्वालास्वलिबाणौ शिलीमुखौ ।</v>
<c>शङ्खो निधौ ललाटास्थ्नि कम्बौ न स्त्रीन्द्रियेऽपि खम् ॥ १८ ॥
इति कान्ताः अथ खान्तानाह । स्विट्करज्वालासु मयूखः । अत्र त्विट् शोभा । करः किरणः ।
भ्रमरशरौ शिलीमुखौ । शिली शल्यं मुखे ययोस्तौ । निधौ निधिभेदे लला-
टास्थ्नि कम्बौ च शङ्खः । अपिशब्दादाकाशेऽपि शून्ये खम् । खमिन्द्रिये पुरे
क्षेत्रे शून्यविन्दौ विहायसि । "संवेदने देवलोके शर्मण्यपि नपुंसकम्" इति मेदिनी ॥ १८ ॥</c>

<v>घृणिज्वाले आपशिखे ॥ इति खान्ता ॥ शैलवृक्षौ नगावगौ ।
आशुगौ वायुविशिखौ शरार्कविहगाः खगाः ॥ १९ ॥
<c>घृणिः किरणः । अपिशब्दाच्चूडायां प्रपदे बर्हिचूहायां च शिखा ।
इति खान्तवर्गः । अथ गान्तानाह । शैलवृक्षौ नगसंज्ञकावगसंज्ञकौ च ।
विशिखो बाणः । बाणार्कपक्षिणः खगशब्दवाच्याः । अर्केति ग्रहणमुपलक्ष-
णम् ॥ १९ ॥</c>﻿सटीकामरकोशस्य [नानार्थवर्गः
<v>पतङ्गौ पक्षिसूर्यौ च पूगः क्रमुकवृन्दयोः ।
पशवोऽपि मृगा वेगः प्रवाहजवयोरपि ॥ २० ॥</v>
चकाराच्छालिप्रभेदे पतङ्गः । क्रमुको वृक्षभेदः । तत्फले तु
क्लीबं पूगम् । वृन्दं समूहः । पशवो हरिणाद्याः । अपिशब्दात् मृगशीर्षे मार्ग-
णायां च मृगः । जवो रहः । अपिशब्दाद्विष्ठादेर्बहिर्निर्गमेऽपि वेगशब्दः
स्यात् ॥ २० ॥</c>

<v>परागः कौसुमे रेणौ स्नानीयादौ रजस्यपि ।
गजेपि नागमातङ्गावपाङ्गस्तिलकेऽपि च ॥ २१ ॥</v>
<c>कुसुमसंबन्धिनि रेणौ परागः । स्नात्यनेन स्नानीयं गन्धचूर्ण-
विशेषः । आदिना सुरतादिश्रमशान्तये कामशास्त्रायुक्तं यत्कर्पूरादिचूर्णं
तद्ग्रहः । अपिशब्दादुपरागेऽपि । परागः रजसि धूलौ । नाममातङ्गौ गजे
वर्तेते । अपिशब्दात्काद्रवेयनागकेशरनागवल्लीहास्तिनपुरमेघमुस्तकादौ । नागः
पुंसि । क्लीबं सीसलवङ्गयोः । अपिशब्दाश्च्ण्डालेऽपि मातङ्गः । "अपिश-
ब्दात्" नेत्रस्यान्तेंऽङ्गहीने चापाङ्ग । "अपाङ्गस्त्वङ्गहीने स्यान्नेत्रान्ते तिलकेऽप
च" इति विश्वः ॥ २१ ॥</c>

<v>सर्गः स्वभावनिर्मोक्षनिश्चयाध्यायसृष्टिषु ।
योगः सन्नहनोपायध्यानसंगतियुक्तिषु ॥ २२ ॥</v>
<c>स्वभावः प्रकृतिः । निर्मोक्षस्त्यागः । निश्चये यथा ।
"गृहाण शस्त्रं यदि सर्ग एष ते" इति रघुः । अध्यायः काव्यादिविरामस्थानं
सृष्टिर्निर्माणं एतेषु सर्गः । "सर्गस्तु निश्चयाध्यायमोहोत्साहात्मसृष्टिषु" इति
मेदिनी । सन्नहनं कवचः । उपायः सामादिः । ध्यानं चित्तवृत्तिनिरोधः
संमतिः संगम इसादिषु योगशब्दः । "योगोऽपूर्वार्थसंप्राप्तौ संगतिध्यानयु-
क्तिषु । वपुःस्थैर्ये प्रयोगे च विष्कम्भादिषु भेषजे । विश्रब्धघातके द्रव्योपा-
यमन्नहनेष्वपि । कार्मणेऽपि च" इति मेदिनी ॥ २२ ॥</c>

<v>भोगः सुखे स्यादिभृतावहेश्च फणकाययोः ।
चातके हरिणे पुंसि सारङ्गः शबले त्रिषु ॥ २३ ॥</v>
<c>स्यादिभृतौ पण्य-
स्त्रीणाम् । आदिशब्दास्त्यश्वादिकर्मकराणां भृतौ मूल्ये पालने भरणे वा
भोमः । "पालनेऽभ्यवहारे च निर्वेशे पण्ययोषिति" इति विश्वः । अहेः सर्पस्य ।
शवले कर्बुरे त्रिलिङ्ग्याम् । "सारङ्गः पुंसि हरिणे चातके च मतङ्गजे । शबले
त्रिषु" इति मेदिनी ॥ २३ ॥</c>﻿तृतीयं काण्डम्.
<v>कपौ च प्लवगः शापे त्वभिषङ्गः पराभवे ।
यानाद्यङ्गे युगः पुंसि युगं युग्मे कृतादिषु ॥ २४ ॥</v>
<c>कपौ वानरे चकाराद्भेके सारथ्यादौ च प्लवगः ।
शापे आक्रोशे पराभवे तिरस्कारेऽभिषङ्गः । यानाद्यङ्गे रथशकटादीनामवयवे
युगः । युग्मे द्वये कृतत्रेतादिषु हस्तचतुष्टये औषधभेदे च युगम् ॥ २४ ॥</c>

<v>स्वर्गेषुपशुवाग्वज्रदिङ्नेत्रघृणिभूजले ।
लक्ष्यदृष्ट्या स्त्रियां पुंसि गौर्लिङ्गं चिह्नशेफसोः ॥ २५ ॥</v>
<c>इषुः शरः । पशू सुरभिवृषौ । घृणिः रश्मिः । स्वर्गादीनां दशानां द्वन्द्वैक्यम् ।
लक्ष्यदृष्टया प्रयोगानुसारेण गोशब्दः स्त्रियां पुसि चोन्नेयः । यथा सुरभौ
स्त्रियाम् । वृषभे पुंसि । "गौः स्वर्गे वृषभे रश्मौ वज्रे शीतकरे पुमान् । अर्जु-
नीनेत्रदिग्बाणभूवागादिषु योषिति" इति विश्वः । योषिति स्त्रिलिङ्गे । कोशा-
न्तरे तु । "गौर्नादित्ये बलीपर्दे किरणक्रतुभेदयोः । स्त्री तु स्याद्दिशि भारत्यां
भूमौ च सुरभावपि । नृस्त्रियोः स्वर्गवज्राम्बुरश्मिदृग्बाणलोमसु" इति । शेफः
शिश्नः । अनुमाने हरमूर्तिभेदे च लिङ्गम् । "लिङ्गं चिह्नेऽनुमाने च सांख्यो-
क्तप्रकृतावपि । शिवमूर्तिविशेषेपि मेहनेऽपि नपुंसकम्" इति मेदिनी ॥ २५ ॥</c>

<v>शृङ्गं प्राधान्यसान्वोश्च वराङ्गं मूर्धगुह्ययोः ।
भगं श्रीकाममाहात्म्यवीर्ययत्नार्ककीर्तिषु ॥ २६ ॥</v>
<c>प्राधान्यं प्रभुत्वम् । सानुः शिखरम् । चकारात्पशोरवयवे शृङ्गम् ।
"शृङ्गं प्रभुत्वे शिखरे चिह्ने क्रीडाम्बुयन्त्रके । पाषाणोत्कर्षयोश्चापि शृङ्मः
स्यास्कूर्चशीर्षके" इति मेदिनी । मूर्धा मस्तकः । गुह्यं योनिः । श्रीः संप-
च्छोभा । काम इच्छा च । माहातम्यं ऐश्वर्यम् । यत्नः प्रयत्नः । अर्ककीर्ती
सूर्ययशसी भगम् । "भगं श्रीयोनिवीर्येच्छाज्ञानवैराग्यकीर्तिषु । माहात्म्यै-
श्वर्ययत्नेषु धर्मे मोक्षेऽथ ना रवौ" इति मेदिनी । इति गान्तवर्मः ॥ २६ ॥</c>

<v>इति गान्ताः ॥ परिघः परिघातेऽस्त्रेऽप्योघो वृन्देम्भसां रये ।
मूल्ये पूजाविधावर्घोऽहोदुःखव्यसनेष्वघम् ॥ २७ ॥</v>
<c>अथ धान्तानाह । परिघावे परितो हनने अस्त्रे लोहमयलगुडे अपिशब्दाद्यो-
गभेदे च परिधः । अम्भसां रये जलप्रवाहे ओघः । परम्परायां नृत्यभेदे च ।
मूल्ये पण्ये पूजोपहारे चार्घः । अंहः पापम् । दुःखं जरामरणादिकम् ।
व्यसनं मृगयाद्यूतादि । विपद्रागद्वेषादि वा तत्राघम् ॥ २७ ॥</c>﻿सटीकामरकोशस्य [नानार्थवर्गः
<v>त्रिष्विष्टेऽल्पे लघुः । इति घान्ताः । काचाः शिक्यमृद्धेदद्ददृग्रुजः ।
विपर्यासे विस्तरे च प्रपञ्चः पावके शुचिः ॥ २८ ॥ </v>
<c>इष्टे मनोज्ञेऽल्पेगुरौ लघुस्त्रिषु । "निःसारे च त्रिषु" । इति धान्ताः ॥॥ धान्त-
कयनानन्तरं चकारान्ताः स्मृताः । शिक्यं दधिभाण्डादिलम्बनार्थं रज्जुसमूह-
कृत आश्रयविशेषः । मृद्धेदो मृद्विशेषः । यल्लक्ष्यम् । "काचः काचो मणिर्मणिः"
इति । द्दग्रुक् नेत्ररोगः पटलप्रायः । एते त्रयः काचाः । विपर्यासे वैपरीत्ये ।
चात्प्रतारणे प्रपञ्चः । पावकेऽग्रौ शुचिः पुंसि ॥ २८ ॥</c>

<v>मास्यमात्ये चात्युपधे पुंसि मध्ये सिते त्रिषु ।
अभिष्वङ्गे स्पृहायां च गभस्तौ च रुचिः स्त्रियाम् ॥ २९ ॥ </v>
<c>मास्याषाढे अमात्ये सचिवे
अत्युपधे उपचा धर्माचैः परीक्षणं तामतिक्रान्ते शुद्धचित्ते इत्यर्थः । "एतेषु च
पुंसि" । "शुचिर्ग्रीष्माग्निशृङ्गारेष्वाषाढे शुदमन्त्रिणि । ज्येष्ठे च पुंसि धवले
शुद्धेऽनुपहते त्रिषु" इति मेदिनी । मेध्ये पवित्रे सिते शुक्ले च त्रिषु । स्पृहायामत्या
सक्तौ गभस्तौ किरणे चकारदीप्तौ शोभायां च रुचिः ॥ २९ ॥</c>

<v>इति चान्ताः ॥("प्रसन्ने भल्लुकेऽप्यच्छो गुच्छः स्तबकहारयोः
परिधानाञ्चले कच्छो जलपान्ते त्रिलिङ्गकः ॥ १ ॥")(१) </v>
<c>इति चान्ताः ।
"अपिशब्दात्स्फटिके अच्छः । स्तम्बे कलापे च गुच्छः । तुन्नवृक्षे नांदुर्खी इति
प्रसिद्ध नौकाङ्गे च कच्छः" ॥ १ ॥</c>

<v>इति क्षेपकश्छान्तः ॥ केकितार्क्ष्यावहिभुजौ दन्तविप्राण्डजा द्विजाः ।
अजा विष्णुहरच्छागा गोष्ठाध्वनिवहा व्रजाः ॥ ३० ॥ </v>
<c>इति छान्ताः । अथ जान्तानाह । केकि-
तार्क्ष्यौ मयूरगरुडौ । अहीन्भुङ्क्ते इत्यहिभुक् । विप्रेत्युपलक्षणं क्षत्रवैश्ययोः ।
"विप्रक्षत्रियविट्शूद्रा वर्णास्त्वाद्या द्विजाः स्मृता" इति स्मृतेः अण्डजाः पक्षिण
एते द्विजाः । छागो बस्तः । "अजो हरौ हरे कामे विधौ छागे रघोः सुते" इति
विश्वः । गोष्ठं गोस्थानकम् । अध्वा मार्गः । निवहः संघः । एते व्रजाः ॥ ३० ॥</c>

<v>धर्मराजौ जिनयमौ कुञ्जौ दन्तेऽपि न स्त्रियाम् ।
वलजे क्षेत्रपूर्द्वारे वलजा वल्गुदर्शना ॥ ३१ ॥ </v>
<c>जिनो बुद्धः । युधिष्ठिरेऽपि धर्मराजशब्दः । दन्तिदन्ते कुञ्जः अपिशब्दा-
न्निकुञ्जे "हनौ चापि पुन्नपुंसकलिङ्गः" । क्षेत्रे नगरद्वारे च वलजं क्लीबम् ।
"वलनं गोपुरे क्षेत्रे सस्यसंगरयोरपि" इति मेदिनी । वल्गुदर्शना वरस्त्रीत्यर्थः ।
वल्गु सुंदरं दर्शनं यस्याः सा । "वलजा वरयोषायाम्" इति कोशान्तरात् ॥ ३१ ॥<c>﻿तृतीय काण्डम्.
<v>समे क्ष्मांशे रणेऽप्याजिः प्रजा स्यात्संततौ जने ।
अब्जौ शङ्खशशाङ्कौ च स्वके नित्ये निजं त्रिषु ॥ ३२ ॥</v>
<c>समे क्ष्मांशे भूभागे तत्र आजिरिति । रणे संग्रामे । संततिरपत्यम् । चकारा-
द्धन्वन्तरावनः । पद्मेऽपि अब्जम् । स्वके आत्मीये नित्ये चिरस्थिते । यथा
धर्मो निजः नित्य इत्यर्थः । इति जान्ताः ॥ ३२ ॥</c>

<v>॥ इति जान्ताः ॥ पुंस्यात्मनि प्रवीणे च क्षेत्रजो वाच्यलिङ्गकः
संज्ञा स्याच्चेतना नाम हस्ताद्यैश्चार्थसुचना ॥ ३३ ॥</v>
<c>अथ ञान्तानाह ।
आत्मनि पुरुषे क्षेत्रज्ञः पुंसि । प्रवीणे तु वाच्यलिङ्गकः । चेतना धीः ।
नामाभिधानम् । हस्ताद्यैर्हस्तभ्रूलोचनादिभिर्या अर्थसूचना प्रयोजनविज्ञापनं
सापि संज्ञा । गायत्री सूर्यस्त्री च संज्ञा । तदुक्तं मेदिन्याम् । "संज्ञा नामनि
गायत्र्यां चेतनारवियोषितोः । अर्थस्य सूचनायां च हस्ताद्यैरपि योषिति" इति ॥ ३३ ॥</c>

<v>॥ इति ञाताः ॥ काकेभगण्डौ करटौ गजगण्डकटी कटौ ।
शिपिविष्टस्तु खलतौ दुश्चर्मणि महेश्वरे ॥ ३४ ॥</v>
<c>इति ञान्ताः । अथ
टान्तानाह । काकश्चेभगण्डो हस्तिकपोलश्च काकेभगण्डौ करटौ स्याताम् ।
"करटो गजगण्डे स्यात्कुसुम्भे निन्द्यजीवने । एकादशाहादिश्राद्धे दुर्दरूढेऽपि
वायसे । करटो वाद्यभेदे" इति मेदिनी । गजगण्डः कटिश्च कटौ स्याताम् ।
कटिः श्रोणिः । "कटः श्रोणौ क्रियाकारे कलिञ्जेऽतिशये शवे । समये
गजगण्डेऽपि पिप्पल्यां तु कटी मता" इति विश्वः । रुजा निष्केशशिराः
खलतिः तस्मिन्दुश्चर्मणि निष्कुषितत्वचि महेश्वरे शिपिविष्टः । "शिपविष्टः
शिविपिष्टः" इति राजमुकुटः ॥ ३४ ॥</c>

<c>अत्र क्षेपकोऽयम् । "दोषज्ञै वैद्यविद्वांसौ सौ विद्वान्सोमजोऽपि च ।
विज्ञौ प्रवीणकुशलौ कालज्ञौ ज्ञानिकुक्कुटौ" इति ॥ १ ॥</c>﻿सटीकामरकोशस्य [नानार्थवर्गः
<v>देवशिल्पिन्यपि त्वष्टा दिष्टं दैवेऽपि न द्वयोः ।
रसे कटुः कट्वकार्ये त्रिषु मत्सरतीक्ष्णयोः ।
रिष्टं क्षेमाशुभाभावेष्वरिष्टे तु शुभाशुभे ॥ ३५ ॥</v>
<c>देवशिल्पिनि विश्वकर्मण्यपिशब्दाद्रविभेदे
काष्ठतक्षे त्वष्टा । दैवे प्राक्तनकर्मणि दिष्टम् । नपुंसकम् । अपिशब्दात्काले तु
ना । रसे पिप्पल्यादिरसभेदे कटुः पुंसि । अकार्ये करणानर्हे कटु क्लीबम् ।
मत्सरतीक्ष्णयोस्त्रिषु । क्षेमे कल्याणे । अशुभेऽमङ्गले । अभावे अशुभस्यैवाभावे
रिष्टमिति । शुभाशुभे अरिष्टे । सूतिकागृहं चारिष्ठम् । अरिष्टमशुभे तक्रे सूति-
कागार आसवे । शुभे मरणचिह्ने च" इति मेदिनी ॥ ३५ ॥</c>

<v>मायानिश्चलयन्त्रेषु कैतवानृतराशिषु ।
अयोघने शैलशृङ्गे सीराङ्गे कूटमस्त्रियाम् ॥ ३६ ॥</v>
<c>मायादिषु नवसु
कूटम् । तदस्त्रियाम् । अन्यथाकारदर्शनं माया । निश्चलमविकारमाकाशादि ।
यन्त्रं मृगबन्धनविशेषः । कैतवं कपटम् अनृतं असत्यम् । राशिः पुञ्जः । अयो-
धनो लोहहननार्थ आयुधविशेषः । सीराङ्गं हलाङ्गम् ॥ ३६ ॥</c>

<v>सूक्ष्मैलायां त्रुटिः स्त्री स्यात्कालेऽल्पे संशयेऽपि सा ।
आर्त्युत्कर्षाश्रयः कोट्यो मूले लग्नकचे जटा ॥ ३७ ॥</v>
<c>सूक्ष्मैला प्रसिदा । काले ह्रस्वाक्षरचतुर्थभागग्रहणात्मके कालभेदे । अल्पे लेशे ।
संशये संदेहे । आर्तिश्चापाग्रम् । उत्कर्षः प्रकर्षः । अश्रिः कोणः । संख्या-
भेदेऽपि कोटिः । "स्यात्कोटिरश्चौ चापाग्रे संख्याभेदप्रकर्षयोः" इति विश्वः ।
मूले संश्लिष्टकेशे जटामांस्यां वेदविकृतौ च ॥ ३७ ॥</c>

<v>व्युष्टिः फले समृदौ च दृष्टिर्ज्ञानेऽक्ष्णि दर्शने ।
इष्ठिर्यागेच्छयोः सृष्टं निश्चिते बहुनि त्रिषु ॥ ३८ ॥</v>
<c>फले साध्ये समृदौ
संपदि व्युष्टिः । अक्ष्णि चक्षुषि । यागो यज्ञः । इच्छा स्पृहा । "इष्टिर्म
ताभिलाषेऽपि संग्रहश्लोकयागयोः इति मेदिनी । बहुनि प्रचुरे । मुक्तनि
र्मितयोश्च सृष्टम् । सृष्टिर्निश्चिते बहुले त्रिष्विति कचित्पुस्तके पाठः ॥ ३८ ॥</c>

<v>कष्टे तु कृच्छ्रगहने दक्षामन्दागदेषु च ।
पटुटर्द्वौ वाच्यलिङ्गौ च । इति टान्ताः ॥ नीलकण्ठः शिवेऽपि च ॥ ३९ ॥</v>
<c>कुच्छ्रं दुःखम् । गहनं दुरधिगमानतःप्रान्तम् । उभे कष्टे । दक्षोऽनलसः ।
अगदो रोगहीनः । एते पटवः । द्वौ कष्टपटू वायलिङ्गौ । इति टान्ताः ।
ठान्तानाह । अपिशब्दान्मयूरेऽपि नीलकण्ठः ॥ ३९ ॥</c>﻿तृतीयं काण्डम्.
<v>पुंसि कोष्ठोऽन्तर्जठरं कुसूलोऽन्तर्गृहं तथा ।
निष्ठा निष्पत्तिनाशान्ताः काष्ठोत्कर्षे स्थितौ दिशि ॥ ४० ॥</v>
<c>अन्तर्जठरं जठर-
स्यान्तरम् । कुसूलो धान्यागारम् अन्तर्गृहं गृहाभ्यन्तरं च एतेषु कोष्ठः
पुंसि । निष्पत्तिर्निष्पादनम् । नाशः अदर्शनम् । अन्तः प्रध्वंसः । 
स्थितौ मर्यादायां कालविशेषेऽपि ॥ ४० ॥</c>

<v>त्रिषु ज्येष्ठोऽतिशस्तेऽपि कनिष्ठोऽतियुवाल्पयोः । इति  ठान्ताः ।
दण्डोऽस्त्री लगुडेऽपि स्याद्गुडो गोलेक्षुपाकयोः ॥ ४१ ॥</v>
<c>अतिशस्ते सुप्रशस्ते ।
अपिशब्दादतिवृद्धे । अग्रजे मासि च ज्येष्ठः । अतियूनि बाले । अनुजेऽपि
कनिष्ठः । इति ठान्ताः । "दण्डो दमे मानभेदे लगुडे यमसैन्ययोः । व्यूहभेदे
प्रकाण्डेऽश्वे कोणमन्थनयोरपि । अभिमाने ग्रहे दण्डश्चण्डांशोः पारिपार्श्वके"
इत्यपिशब्दात् ज्ञेयाः । गोलो मृदादिगुडकः । इक्षुपाकः इक्षुविकारः । हस्ति-
सन्नाहेऽपि गुडः । ञुहीगुडिकयोर्गुडा ॥ ४१ ॥</c>

<v>सर्पमांसात्पशू व्याडौ गोभूवाचस्त्विडा इलाः ।
क्ष्वेडा वंशशलाकाऽपि नाडी नालेऽपि षट्क्षणे ॥ ४२ ॥</v>
<c>मांसात्पशुार्व्याघ्रः । मांसम-
त्तीति मांसात् स चासौ पशुश्चेति । डलयोरेकत्वेन व्यालश्च । "खलेऽपि च" ।
गौर्धेनुः । डलयोरैक्यादिडा इलाश्च । इला बुधपत्नी च । वंशशलाका पञ्जरा-
द्यर्था वा शूर्पाद्यर्था वेणुशलाका श्वेडा । अपिशब्दाद्विषे पुंसि । "सिंहनादे
च स्त्रियाम् । "क्ष्वेडा वंशशलाकायां सिंहनादे च योषिति" इति कोशान्तरे ।
षट्क्षणमिते काले नाले अपिशब्दाच्छिरादिषु च नाडी । "शिरायां गण्डदू-
र्वायां चर्यायां कुहनस्य च" इति मेदिनी ॥ ४२ ॥</c>

<v>काण्डोऽस्त्री दण्डबाणार्ववर्गावसरवारिषु ।
स्याद्राण्डमश्वाभरणेऽमत्रे मूलवणिग्धने ॥ इति डान्ताः ॥ ४३ ॥</v>
<c>दण्डादिषु षट्सु काण्डः ।
स च पुन्नपुंसकयोः । अर्वा कुत्सितः । वर्गः परिच्छेदः । यथा प्रथमकाण्डे-
ऽमिहितम् । अवसरः प्रस्तावः । अमत्रे पात्रे । मूलं यद्वणिग्धनम् तत्र च
भाडम् । काञ्चनादिनिर्मितेऽश्वाभरणे भूषणमात्रे च ॥ ४३ ॥</c>

<v>भृशप्रतिज्ञयोर्बाढं प्रगाढं भृशकृच्छ्रयोः ।
शक्तस्थूलौ त्रिषु दृढौ व्यूढौ विन्यस्तसंहतौ ॥ ४४ ॥</v>
<c>इति डान्ता ।
भृशमत्यर्थं प्रतिज्ञा स्वीकारः । द्दढेऽपि प्रगाढम् । "शक्तः समर्थः तत्र स्यूले
च द्दढः । विन्यस्ते संहते च व्यूढः । पृथुले च" ॥ ४४ ॥</c>
इति ढान्ताः ॥﻿सटीकामरकोशस्य [नानार्यवर्गः
<v>भ्रूणोऽर्भके स्त्रैणगर्भे बाणो बलिसुते शरे ।
कणोऽतिसूक्ष्मे धान्यांशे संघाते प्रमथे गणः ॥ ४५ ॥</v>
स्त्रिया अयं स्त्रैणः स्त्रैणश्चासौ गर्भश्च तस्मिन् बाले च भ्रूणः । बलिपुत्रे शरेच बाणः ।
"बाणः स्याद्गोस्तने दैत्यभेदे केवलकाण्डयोः" इति मेदिनी । अतिसूक्ष्मवस्तुनि
धान्यांशे च कणः । प्रमथे रुद्रानुचरे गणः ॥ ४५ ॥</c>

<v>पणो द्यूतादिषूत्सृष्टे भृतौ मूल्ये धनेऽपि च ।
मौर्व्यां द्रव्याश्रिते सत्त्वशौर्यसंध्यादिके गुणः ॥ ४६ ॥</v>
<c>द्युतमक्षादिभिः क्रीडा ।
आदिना मेषकुक्कुटादियुद्धादिकं तत्र उत्सृष्टे न्यस्तार्थे । भृतौ वेतने मूल्ये
विक्रेयवस्तुद्रव्ये धने काकिणीचतुष्टये च पणः । "अपिशब्दात् ग्लहे क्रय्य-
शाकादिकायां च" । तदुक्तं धरण्याम् । "पणो माने पराटानां मूल्ये कार्षा-
पणे धने । द्यूते विक्रय्यशाकादौ बद्धमुष्टौ ग्लहे भृतौ" इति । मौर्व्यां ज्यायां
द्रव्याश्रिते रसगन्धादौ । आदिशब्दस्य प्रत्येकं संबन्धात्सत्वरजआदौ शौर्य-
चातुर्यादौ संधिविग्रहादौ इन्द्रिये अदेङिस्युक्ते च गुणः । "गुणो मौर्व्यामप्र-
धाने रूपादौ सूद इन्द्रिये । त्यागे शौर्यादिसत्त्वादिसंध्याद्यावृत्तिरज्जुषु ।
शुक्लादावापि वट्यां च" इति मेदिनी ॥ ४६ ॥</c>

<v>निर्व्यापारस्थितौ कालविशेषोत्सवयोः क्षणः ।
वर्णो द्विजादौ शुक्लादौ स्तुतौ वर्णं तु वाऽक्षरे ॥ ४७ ॥</v>
<c>निर्व्यापारस्थितौ तूष्णीमधः-
स्थाने कालविशेषे मुहूर्तस्य द्वादशे भागे उत्सवे पुत्रजन्मादौ क्षणः । "पर्वणि
च" । विप्रक्षत्रियादौ शुक्लपीतादौ स्तुतौ स्तवे च वर्णः । अक्षरे वर्णं वा
क्लीबे पुंसि चेत्यर्यः । "वर्णो द्विजादिशुक्लादियशोगुणकथासु च । स्तुतौ
ना न स्त्रियां भेदरूपाक्षरविलेपने" इति मेदिनी ॥ ४७ ॥</c>

<v>अरुणो भास्करेऽपि स्याद्वर्णभेदेऽपि च त्रिषु ।
स्थाणुःशर्वोऽप्यथ द्रोणः कोकेऽप्याजौ रेवे रणः ॥ ४८ ॥</v>
<c>"वर्णभेदे कपिले" ।
अपिशब्दात्सूर्यसारथौ । "अव्यक्तरागे संध्यारागे च" ॥ सोऽरुणशब्दः ।
"अपिशब्दात्" स्तम्भादौ स्थेयुषि च स्थाणुः । "अपिशब्दात्" अश्व-
स्थाम्नः पितरि परिमाणविशेषे च द्रोणः । आजौ युद्धे रवे शब्दे ।
काकेऽपि च रवे रण इत्यपि पाठान्तरम् ॥ ४८ ॥</c>﻿तृतीयं काण्डम्. 
<v>ग्रामणीर्नापिते पुंसि श्रेष्ठे ग्रामाधिपे त्रिषु ।
ऊर्णा मेषादिलोम्नि स्यादावर्ते चान्तरा ध्रुवोः ॥ ४९ ॥</v>
<c>श्रेष्ठो मुख्यः । "प्राम प्रामणीर्भोगिके पत्यौ प्रधाने नापितेऽपि च" इति विश्वप्रकाशः । ग्रामं नय-
तीति ग्रामणीः । "अग्रग्रामाभ्याम्" इति णत्वम् । "मेषलोम्नि भ्रुवोरन्तरावर्ते च
ऊर्णा" आदिना शशोष्ट्रादीनां च लोम सा उर्णा । सोर्णा तु चक्रवर्त्या
दीनां महायोगिनां च महापुरुषलक्षणभूता मृणालतन्तुसूक्ष्मा शुभ्रायता प्रश-
स्तावर्ता प्रायेण भवति ॥ ४९ ॥</v>

<v>हरिणी स्यान्मृगी हेमप्रतिमा हरिता च या ।
त्रिषु पाण्डौ च हरिणः स्थूणा स्तम्भेऽपि वेश्मनः ॥ ५० ॥</v>
<c>हेम्नः सुवर्णस्य प्रतिमा या च हरिता हरि-
द्वर्णा । "हरिणी हरितायां च नारीभिद्वृत्तभेदयोः । सुवर्णप्रतिमायां च" इति
मेदिनी । पाण्डौ पाण्डुरवर्णे चकारान्मृगभेदे । वेश्मनो गृहस्य स्तम्भे स्थूणा ।
अपिशब्दाल्लोहस्य प्रतिमायाम् ॥ ५० ॥</v>

<v>तृष्णे स्पृहापिपासे द्वे जुगुप्साकरुणे घृणे ।
वणिक्पथे च विपणिः सुरा प्रत्यक्च वारुणी ॥ ५१ ॥</v>
<c>स्पृहा वाञ्छा । पिपासा पानेच्छा ।
"जुगुप्सा निन्दा करुणा च घृणेत्युच्यते" । वणिक्पथे पण्यवीथ्यां आपणे
पण्ये च विपणिः । सुरा मद्यम् । प्रत्यक् प्रतीची दिक् । उभे वारुण्यौ ।
गण्डदूर्वापि वारुणी । "वारुणी गण्डदूर्वायां प्रतीचीसुरयोः स्त्रियाम्" इति
कोशान्तरात् ॥ ५१ ॥</v>

<v>करेणुरियां स्त्री ने द्रविणं तु बलं धनम् ।
शरणं गृहरक्षित्रोः श्रीपर्णं कमलेऽपि च ॥ ५२ ॥</v>
<c>इभ्यां हस्तिन्यां करेणुः स्त्रीलिङ्गा । इभे हस्तिनि
करेणुर्ना पुंलिङ्गः । बलं पराक्रमः गृहे रक्षितरि शरणम् । "वधरक्षणयो-
रपि शरणम्" । चकारादग्निमन्थे च श्रीपर्णम् ॥ ५२ ॥</c>

<v>विषाभिमरलोहेषु तीक्ष्णं क्लीबे खरे त्रिषु ।
प्रमाणं हेतुमर्यादाशास्त्रेयत्ताप्रमातृषु ॥ ५३ ॥</v>
<c>अभिमरो युद्धम् ।
खरे तिग्मे । "तीक्ष्णं सामुद्रलवणे विषलोहाजिमुष्कके । क्लीबं यवाग्रजे
पुंसि तिग्मात्मत्यागिनोस्त्रिषु" इति मेदिनी । हेतुर्धूमादिः । मर्यादा सीमा ।
इयत्ता परिच्छेदः । प्रमाता ज्ञाता एष्वर्थेषु प्रमाणशब्दो वर्तते । "प्रमाणं
नित्यमर्यादाशास्त्रेषु सत्यवादिनि । इयत्तायां च हेतौ च क्लीबैकत्वे प्रमातरि" इति
मेदिनी ॥ ५३ ॥</c>﻿सरीकामरकोशस्य [नानार्थवर्गः
<v>करणं साधकतमं क्षेत्रगात्रन्द्रियेष्वपि ।
प्राण्युत्पादे संसरणमसंबाधचमूगतौ ॥ ५४ ॥</v>
<c>साधकतमं क्रियासिद्धौ प्रकृष्टो हेतुः । साधकतमं करण-
मिति पाणिनिराह । यथा रामेण बाणेन हतो वालीत्यत्र हननक्रियां प्रति
बाणस्य साधकतमत्वात् करणत्वमस्ति । क्षेत्रं सस्योत्पत्तिस्थानम् । "करणं
साधने क्षेत्रे" इति विश्वः । अपिशब्दात्कर्मादि । "करणं करणे काये साध-
नेन्द्रियकर्मसु । कायस्थे व्रतबन्धे च नाट्यगीतप्रभेदयोः । पुमान् शूद्राविशोः
पुत्रे वानरादौ च कीर्त्यते" इत्यजयः । प्राणिनामुत्पादे जन्मनि । असंबाधच-
मूगतौ निर्बाधसैन्यगमने घण्टापथे च संसरणम् ॥ ५४ ॥</c>

<v>घण्टापथेऽथ वान्तान्ने समुद्गिरणमुन्नये ।
अतस्त्रिषु विषाणं स्यात्पशुशृङ्गेभदन्तयोः ॥ ५५ ॥</v>
<c>वान्तान्ने भुक्तो-
ज्झितान्ने । उन्नये जलपात्रादेरूर्ध्वनयने । उन्मूलिते च "उद्गिरणम्" ।
अतःपरं वक्ष्यमाणा णान्तशब्दास्ते त्रिषु । पशुशृङ्गं चेभदन्तश्च तयोः विषा-
णम् । स्त्रियां विषाणी ॥ ५५ ॥</c>

<v>प्रवणं क्रमनिम्रोर्व्यां प्रह्ले ना तु चतुष्पथे ।
संकीर्णौ निचिताशुद्धौ विरिणं शून्यमूषरम् ॥ ५६ ॥</v>
<c>क्रमेण निम्ना क्रमनिम्ना सा चासौ उर्वी
च पृथ्वी तत्र । प्रह्वे नम्रे चतुष्पथे प्रवणः पुंस्येव । निचितो व्याप्तः ।
अशुद्धः अमित्रः । "संकीर्णं संकटे व्याप्ते कुत्रचिद्वर्णसंकर" इत्यजयः ।
शून्यं निराश्रयो देशः । ऊषरं स्थलभेदः तद्विरिणमिति स्यात् । "दीर्घा-
दिरपि । इरणमित्यपि ईरणमिति च । ईरणं तूषरे शून्यमित्युक्तस्वात्" ॥ ५६ ॥</c>

<v>("सेतौ च वरणो वेणी नदीभेदे कचोच्चये ॥" १) (१) 
इति णान्ताः ।
देवसूर्यौ विवस्वन्तौ सरस्वन्तौ नदार्णवौ ।
पक्षितार्क्ष्यौ गरुत्मन्तौ शकुन्तौ भासपक्षिणौ ॥ ५७ ॥</v>
<c>सेतौ च वरणो वेणी नदीभेदे कचोच्चय इत्यमूलकः । इति णान्ता ।
अथ तान्तानाह । नदः सरिद्विशेषः । तार्क्ष्यो गरुडः । भासः पक्षिभेदो गोष्ठ-
कुक्कुटाख्यः । पक्षी पक्षिमात्रम् ॥ ५७ ॥</c>﻿तृतीयं काण्डम्.
<v>अग्न्युत्पातौ धूमकेतू जीमूतौ मेघपर्वतौ ।
हस्तौ तु पाणिनक्षत्रे मरुतौ पवनामरौ ॥ ५८ ॥</v>
<c>उत्पातो धूममयी तारा । ग्रहमेदेऽपि
इदमई तालपत्रपुस्तकेऽपि नासित ।
धूमकेतुः । जीवनं जलं मुञ्चतीति जीमूतो मेघः । पृषोदरादिः । "जीमूतोऽद्रौ
धृतिकरे देवताडे पयोधरे" इति मेदिनी । "धूमकेतुः स्मृतो वह्नावुत्पातग्रहभेदेयोः"
इति विश्वः । पाणिः करः । नक्षत्रं त्रयोदशम् । पवनो वायुरमरश्च मरूत्संझौ ॥ ५८ ॥</c>

<v>यन्ता हस्तिपके सूते भर्ता धातरि पोष्टरि ।
यानपात्रे शिशौ पोतः प्रेतः प्राण्यन्तरे मृते ॥ ५९ ॥</v>
<c>महामात्रसारथी यन्तारौ । धाता धारकः । "स्वामिन्यपि भर्ता" । यानपात्रे
वहिने "गृहस्थाने वाससि च पोतः । प्राण्यन्तरे भूतान्तरे ॥ ५९ ॥</c>

<v>ग्रहभेदे ध्वजे केतुः पार्थिवे तनये सुतः ।
स्थपतिः कारुभेदेऽपि भूभृद्भूमिधरे नृपे ॥ ६० ॥</v>
<c>"केतुर्ना रुक्पताकारिग्रहोत्पातेषु लक्ष्मणि" इति मेदिनी । प्रार्थिवे राज्ञि । तनये पुत्रे ।
कारः शिल्पी तद्भेदे । अपिशब्दात्कञ्चकिनि जीवेष्टियाजके च स्थपतिः ।
भूमिधरः शैलः ॥ ६० ॥</c>

<v>मूर्धाभिषिक्तो भूपेऽपि ऋतुः स्त्रीकुसुमेऽपि च ।
विष्णावप्यजिताव्यक्तौ सूतस्त्वष्टरि सारथौ ॥ ६१ ॥</v>
<c>अपिशब्दात् प्रधाने क्षत्रियमात्रे च मूर्धाभि-
षिक्तः । स्त्रीकुसुमे रजसि हेमन्तादौ च ऋतुः । अजितश्चाव्यक्तश्चेति तकारा-
न्ताविमौ विष्णावपि वर्तेते । अपिशब्दादपरिभूते शङ्गरे चाजितः । "अव्यक्तः 
शङ्करे विष्णावव्यक्तं महदादिके । आत्मन्यपि स्यादव्यक्तमस्फुटे त्वभिधेय-
वत्" इति विश्वः । त्वष्टरि शिल्पिभेदे । "क्षत्रियाद्द्राह्मणीजेऽपि सूतः सारथिय
न्दिनोः" इति विश्वः ॥ ६१ ॥</c>

<v>व्यक्तः प्राज्ञेऽपि दृष्टान्तावुभौ शास्त्रनिदर्शने ।
क्षत्ता स्यात्सारथौ द्वाःस्थे क्षत्रियायां च शूद्रजे ॥ ६२ ॥</v>
<c>स्फुटेऽपि व्यक्तः । शास्त्रं तर्कादि । निदर्शनमु-
दाहरणम् । इमे उपौ दृष्टान्तौ । द्वाःस्थे द्वारपाले । वैश्यायामित्यपिपाठः ।
"क्षत्ता शूद्रात्क्षत्रियाजे" इति विश्वकोशात् । चात् भुजिष्यातनये ॥ ६२ ॥</c>﻿सटीकामरकोशस्य [नानार्यवर्गः
<v>वृत्तान्तः स्यात्प्रकरणे प्रकारे कार्त्स्न्यवार्तयोः ।
आनर्तः समरे नृत्यस्थाननीवृद्विशेषयोः ॥ ६३ ॥</v>
<c>प्रकरणं प्रस्तावः । प्रकारो भावः । कार्त्स्न्यं साकल्यम् । वार्ता जनश्रुतिः ।
नृत्यस्थाने नृत्यमण्डपे । नीवृद्विशेषो जनपदविशेषः स च पश्चिमसागरस्थो 
द्वारावती । "आनर्तो नृत्यशालायां जने जनपदान्तरे" इत्यजयः ॥ ६३ ॥</c>

<v>कृतान्तो यमसिद्धांतदैवाकुशलकर्मसु ।
श्लेष्मादि रसरक्तादि महाभूतानि तद्गुणाः ॥ ६४ ॥</v>
<c>यमो धर्मराजः । दैवं प्राक्तनं कर्म । अकुशलकर्म पापम् । श्लेष्मादयो धातुशब्द-
वाच्याः । आदिशब्दात्पित्तादिग्रहः । रस आहारपरिणामजो भागविशेषः ।
रसरक्तादीत्यादिना वसामज्जादिग्रहः । महाभूतानि पृथिव्यादीनि पञ्च ।
तद्गुणा गन्धादयः ॥ ६४ ॥</c>

<v>इन्द्रियाण्यश्मविकृतिः शब्दयोनिश्च धातवः ।
कक्षान्तरेऽपि शुद्धान्तो नृपस्यासर्वगोचरे ॥ ६५ ॥</v>
<c>इन्द्रियाणि चक्षुरादीनि । अश्मविकृतिः मनःशि-
लादिः । शब्दयोनिः भू सत्तायामित्यादिः । "भूवादयो धातवः" इति सूत्रात् ।
नृपस्य कक्षान्तरे राजधानीस्थानविशेषे । असर्वगोचरे इति कक्षान्तरस्य विशे-
षणम् । अपिशब्दादन्तःपुरे आशौचान्ते च शुद्धान्तः ॥ ६५ ॥</c>

<v>कासूसामर्थ्ययोः शक्तिर्मूर्तिः काठिन्यकाययोः ।
विस्तारवल्ल्योर्व्रततिर्वसती रात्रिवेश्मनोः ॥ ६६ ॥</v>
<c>कासूः महाराष्ट्रभाषायां सैतीति ख्यातः आयुधभेदः । "कासूर्विकलवाची स्यात् कासूः
शक्त्यायुधेऽपि च" इति विश्वात् । काठिन्यं दृढता । वल्ली लता । रात्रौ गृहे च
वसतिः ॥ ६६ ॥</c>

<v>क्षयार्चयोरपचितिः सातिर्दानावसानयोः ।
अर्तिः पीडाधनुष्कोट्योर्जातिः सामान्यजन्मनोः ॥ ६७ ॥</v>
<c>क्षयो हानिः अर्चा पूजा तत्रापचितिः निष्कृतौ व्यये च ।
अवसानं अन्तः । धनुष्कोटिः चापाग्रम् । आर्तिरिति पाठः । "उपसर्गाहदृति"
इति वृद्धिः । सामान्यं गोत्वादि । मालत्यां च जातिः । "जातिः सामान्यगो-
त्रयोः । मालत्यामामलक्यां च चुल्ल्यां कम्ल्पिल्लजन्मनोः । जातीफले छन्दसि
च" इति हैमः ॥ ६७ ॥</c>﻿तृतीय काण्डम्. 
<v>प्रचारस्यन्दयो रीतिरीतिर्डिम्बप्रवासयोः ।
उदयेऽधिगमे प्राप्तिस्त्रेता त्वग्नित्त्रये युगे ॥ ६८ ॥</v>
<c>प्रचारः लोकाचार इति यावत् । स्यन्दः प्रस्रवणम् ।
तत्र रीतिः । "रीतिः प्रचारे स्पन्दे च लोहकिट्टारकूटयोः" इति विश्वः ।
डिम्बे प्रवासे च ईतिः । डिम्बो विप्लवः । स च सप्तविधः । "अतिवृष्टिरना- 
वृष्टिः शलभा मूषकाः शुकाः । स्वचक्रं परचक्रं च सप्तैता ईतयः स्मृताः" इति
भेदात् । उदये उत्पत्तौ । अधिगमे लाभे । अग्नित्रये दक्षिणगार्हपत्याहवनी-
याख्ये । द्वितीये युगे । त्रेताशब्द आबन्तः ॥ ३८ ॥</c>

<v>वीणाभेदेऽपि महती भूतिर्भस्मनि संपदि ।
नदीनगर्योर्नागानां भोगवत्यथ सङ्गरे ॥ ६९ ॥</v>
<c>वीणाभेदो नारदी वीणा । महत्वयुक्तायां भार्यादौ च । अणिमादौ च भूतिः । "भूतिर्भस्मनि
संपदि । मांसपाकविशेषे च जनने गजमण्डने" इत्यमरशेषः । नद्यां नागानां
नगर्यां च भोगवती । सङ्गरादित्रये समितिः ॥ ६९ ॥</c>

<v>सङ्गे सभायां समितिः क्षयवासावपि क्षिती ।
रवेरर्चिश्च शस्त्रं च वऊह्लिज्वाला च हेतयः ॥ ७० ॥</v>
<c>वासो निवासः । अपिशब्दान्मेदिन्याम् । कालभेदे च क्षितिः । सूर्यप्रभादिषु हेतिः ॥ ७० ॥</c>

<v>जगती जगति च्छन्दोविशेषेऽपि क्षितावपि ।
पङ्क्तिश्छन्दोऽपि दशमं स्यात्प्रभावेऽपि चायतिः ॥ ७१ ॥</v>
<c>जगति लोके क्षितौ भुवि छन्दोविशेष द्वादशाक्षरपादकवृत्ते जगती । "अपि-
शब्दाज्जने" । दशमं छन्दः दशाक्षरपादकं आवलिरपि पङ्क्तिः । उत्तरका-
लेऽप्यायतिः । "आयतिः संयमे दैर्घ्ये प्रभावागामिकालयोः" इति विश्वः ॥ ७१ ॥</c>

<v>पत्तिर्गतौ च मूले तु पक्षतिः पक्षभेदयोः ।
प्रकृतिर्योनिलिङ्गे च कैशिक्याद्याश्च वृत्तयः ॥ ७२ ॥</v>
<c>वीरभेदे सैन्यभेदे च पत्तिः । पक्षभेदयोरिति षष्ठी । पक्षशब्दो
मासार्धवाची खगावयववाची च अतो द्विवचनम् । मासार्धस्य मूले प्रति-
पदीत्यर्थः । पक्षिपक्षस्य मूलेऽधोदेशे । पक्षस्य मूलं पक्षतिः "पक्षात्तिः" इति
सूत्रेण तिप्रत्ययः । योनिलिङ्गे द्वंद्वैक्यम् । योनौ लिङ्गे च प्रकृतिः । चकारा-
त्प्रधानत्वे अमात्यादौ स्वभावे च । आद्यशब्दादारभटीसात्वतीभारत्यः ।
"भारती सात्वती चैव कैशिक्यारभटी तथा । चतस्रो वृत्तयश्चैता यासु नाट्यं
प्रतिष्ठितम्" इति । चकाराज्जीविकायां सूत्रविवरणे च वृत्तिः ॥ ७२ ॥</c>﻿सटीकामरकोशस्य [नानार्थवर्ग: 
<v>सिकताः स्युर्वालुकापि वेदे श्रवसि च श्रुतिः ।
वनिता जनितात्यर्थानुरागायां च योषिति ॥ ७३ ॥</v>
<c>सिकताशब्दो पालुकायां स्त्रिलिङ्गो बहुवचनान्तश्च । अपिशब्दात्सिकतान्वितदेशे 
च शर्करायां च कीर्तितः । श्रवसि कर्णे । "श्रुतिः श्रोत्रे तथाम्नाये वार्तायां
श्रोत्रकर्मणि" इति विश्वः । जनितोऽत्यन्तानुरागो यस्यां तस्यां योषिन्मात्रे च
वनिता । "वनिता जनितात्यर्थरागयोषिति योषिति इति विश्वः ॥ ७३ ॥</c>

<v>गुप्तिः क्षितिव्युदासेऽपि धृतिर्धारणधैर्ययोः ।
बृहती क्षुद्रवार्ताकी छन्दोभेदे महत्यपि ॥ ७४ ॥</v>
<c>क्षितिव्युदासे भूविवरे । "गतार्थक्षितेरुत्खनने" इति सुभूतिः । अपिशब्दाद्रक्षणे
च गुप्तिः । "गुप्तिः कारागृहे प्रोक्ता भूगर्ते रक्षणेऽधमे" इति विश्वः । तुष्टौ
योगभेदे "अध्वरे" च धृतिः । क्षुद्रवार्ताकी ओषधिविशेषः । "बृहती क्षुद्र-
वार्ताक्यां कण्टकार्यां च वाचि च" इति विश्वः । छन्दोभेदो नवमं छन्दो बृहती ।
महती विपुला सापि बृहती स्यात् ॥ ७४ ॥</c>

<v>वासिता स्त्रिकरिण्योश्च वार्ता वृत्तौ जनश्रुतौ ।
वार्तं फल्गुन्यरोगे च त्त्रिष्वप्सु च घृतामृते ॥ ७५ ॥</v>
<c>स्त्रीकरिण्योर्योषिद्धस्तिन्योर्वा-
सिताशब्दः । रामस्वामी तु वाशितेति तालव्यमध्यमाह । "वाशृ शब्दे" इत्यस्य
रूपम् । धान्ये पक्षिशब्दे च वासितं क्लीबम् । वृत्तौ जीविकायाम् । जनश्रु-
तिर्वृत्तान्तः फल्गुन्यसारे क्लीबम् । रोगरहिते त्रिषु । घृतामृते द्वे अप्सु वर्तेते ।
चकारात् घृतमाज्ये जले क्लीबम् । अमृतं तु घृते पीयूषे यज्ञशेषे च । ७५ ॥

<v>कलधौतं रूप्यहेम्रोर्निमित्तं हेतुलक्ष्मणोः ।
श्रुतं शास्त्रवधृतयोर्युगपर्याप्तयोः कृतम् ॥ ७६ ॥</v>
<c>रूप्यं रजतम् । लक्ष्म चिह्नम् । अवधृतमाकर्णितम् । युगे प्रथमयुगे पर्याप्ते
अलमर्थे कृतम् ॥ ७६ ॥</c>

<v>अत्याहितं महाभीतिः कर्म जीवानपेक्षि च ।
युक्ते क्ष्मादावृते भूतं प्राण्यतीते समे त्रिषु ॥ ७७ ॥</v>
<c>जीवानपेक्षि साहसरूपं कर्म । महाभीतिर्महद्भयं अत्या-
हितं स्यात् । युक्ते न्याय्ये । क्ष्मादौ क्षित्यादिपञ्चके । ऋते सत्ये । प्राणिनि
जन्तौ । अतीते वृत्ते । प्राण्यतीत इति द्वंद्वैक्यम् । समे सदृशम् । "भूतं क्ष्मादौ
पियाचादौ न्याय्ये सत्योपमानयोः" इति विश्वः ॥ ७७ ॥</c>﻿तृतीयं काण्डम्.
<v>वृत्तं पद्ये चरित्रे त्रिष्वतीते दृढनिस्तले ।
महद्राज्यं चावगीतं जन्ये स्याद्गर्हिते त्रिषु ॥ ७८ ॥
<c>पद्ये श्लोके । अतीते भूते 
दृढे गाढे निस्तले वर्तुलेऽतीतादौ त्रिलिङ्ग्यां वृत्तम् । राज्यं चकरात् बृहच्च
महत् । "महद्राज्ये विशाले च' इति विश्वः । जन्ये जनापवादे गर्हिते निन्दिते-
ऽवगीतम् ॥ ७८ ॥</c>

<v>श्वेतं रूप्येऽपि रजतं हेम्नि रूप्ये सिते त्रिषु ।
त्रिष्वतो जगदिङ्गेऽपि रक्तं नील्यादिरागि च ॥ ७९ ॥
<c>अपिशब्दाच्छुभ्रेऽपि श्वेतम् । "श्वेतं रूप्येऽन्यवच्छुल्ले श्वेतो
द्वीपाद्रिभेदयोः" इति विश्वः । हेम्नि रूप्ये सिते च रजतम् । अतो रजतात् परे
तान्ताः शब्दास्त्रिषु । इङ्गे जङ्गमे भुवने च जगत् । नील्यादिरागयुक्तम् । "रक्तो-
ऽनुरक्ते नील्यादिरञ्जिते लोहिते त्रिषु । क्लीबं तु कुङ्कुमे ताम्रे" इति मेदिनी ।
त्रिष्वतो इत्यस्य स्थाने त्रिष्वितो इत्यपि पाठः । इतो रजतात्परे तान्ताः त्रिषु ॥ ७९ ॥</c>

<v>अवदातः सिते पीते शुद्धे बद्धार्जुनौ सितौ ।
युक्तेऽतिसंस्कृते मार्षिण्यभिनीतोऽथ संस्कृतम् ॥ ८० ॥
<c>सितादित्रयेऽवदातः । शुद्धं निर्मलम् । अर्जुनः शुक्लः बद्धश्च सितः ।
युक्ते न्याय्ये अतिप्रशस्ते भूषिते मर्षिणि क्षन्तरि च अभिनीतः ॥ ८० ॥</c>

<v>कृत्रिमे लक्षणोपेतेऽप्यनन्तोऽनवधावपि ।
ख्याते ह्रष्टे प्रतीतोऽभिजातस्तु कुलजे बुधे ॥ ८१ ॥
<c>कृत्रिमे घटादौ । लक्षणोपेते शास्त्रोपलक्षणयुक्ते च संस्कृतम् । अनवधौ निःसीमे
अपिशब्दाच्छेषादौ अनन्तः । "अनन्तः केशवे शेषे पुमाननवधौ त्रिषु" इति
मेदिनी । "अनन्तं खे निरवधौ" इति हैमः । ख्याते प्रसिद्धे हृष्टे च प्रतीतः ।
"प्रतीतः सादरे प्राज्ञे प्रथिते ज्ञातहृष्टयोः" इति हैमः । कुलजे कुलीने बुधे
पण्डितेऽभिजातः । "अभिजातः कुलीने स्यान्न्याय्यपण्डितयोस्त्रिषु" इति मे-
दिनी ॥ ८१ ॥</c>﻿सटीकामरकोशस्य [नानार्थवर्ग: 
<v>विविक्तौ पूतविजनौ मूर्छितो मूढसोच्छ्रयौ ।
द्वौ चाम्लपरुषो शुक्तौ शिती धवलमेचकौ ॥ ८२ ॥</v>
<c>पूतं पवित्रम् । विजनो विगतजन एकान्त इत्यर्थः । एतौ विवि-
क्तौ । "विविक्तं स्यादसंपृक्ते रहः पूतविवेकिषु" इति हैमः । मूढो मोहं गतः
सोच्छ्रयो वृद्धियुक्तः द्वौ मूर्छितौ । अम्लं चक्रम् । त्रिरात्रिस्थं काञ्जिकमिति
यावत् । परुषो निष्ठुरः द्वौ शुक्ताख्यौ । "शुक्तं पूताम्लनिष्ठुर" इति मेदिनी ।
मेचकः कृष्णवर्णः । "शिञ् निशाने" इति धातोः क्तिनि शितिः । "निशिते-
ऽपि शितिर्भूर्जे ना सितासितयोस्त्रिषु" इति मेदिनी ॥ ८२ ॥</v>

<v>सत्ये साधौ विद्यमाने प्रशस्तेऽभ्यार्हिते च सत् ।
पुरस्कृतः पूजितेऽरात्यभियुक्तेऽग्रतःकृते ॥ ८३ ॥</v>
<c>धर्ममात्रे क्लीबं तद्युक्ते त्रिषु सत् । अस् धातोः शतृप्रत्यये अलोपः । साधौ मान्ये । अरात्य
भियुक्ते शत्रुणाक्रान्ते । अग्रतःकृते पुरःस्थिते ॥ ८३ ॥</v>

<v>निवातावाश्रयावातौ शस्त्राभेद्यं च वर्म यत् ।
जातोन्नद्धप्रवृद्धाः स्युरुच्छ्रिता उत्थितास्त्वमी ॥ ८४ ॥</v>
<c>आश्रयो निवासः । अवातो वातवर्जितः । उभौ निवातौ । यच्छस्त्रामेद्यं वर्म कवचं तदपि निवाता-
ख्यम् । यथा । निवातकवचो वीरः । "निवातो दृढसन्नाहः" इत्यजयः । जात उत्प-
न्नः उन्नद्धो दृप्तः प्रवृद्धश्चैते उच्छ्रिताः । अमी वक्ष्यमाणा वृद्धिमदादय उत्थिताः ॥ ८४ ॥</c>

<v>वृद्धिमत्प्रोद्यतोत्पन्ना आदृतौसादरार्चितौ ॥ इति तान्ता ।
अर्थोऽभिधेयरैवस्तुप्रयोजननिवृत्तिषु ॥ ८५ ॥</v>
<c>वृद्धिमांश्च प्रोद्यतश्चोत्पन्नश्चेति । अत्र क्वचित् केचित् उदास्थितेत्यादयः
सन्ति तेऽमूलकत्वादुपेक्ष्याः । इति तान्ताः । अथ थान्तानाह । अभिधेयो
वाच्यः । राः धनम् । वस्तु तस्वम् । निवृत्तिर्निवर्त्तनम् । अत्र विषयेऽप्यर्थः ।
"अर्थो हेतौ प्रयोजने । निवृत्तौ विषये वाच्ये प्रकारद्रव्यवस्तुषु" इति हैमः ॥ ८५ ॥</c>

<v>निपानागमयोस्तीर्थमृषिजुष्टे जले गुरौ ।
समर्थस्त्रिषु शक्तिस्थे संबद्धार्थे हितेऽपि च ॥ ८६ ॥</v>
<c>निपानमुपकूपजलाशयः ।
आगमो बौद्धशास्त्रादन्यच्छास्त्रम् । ऋषिजुष्टे
जले ऋषिभिः सेवितोदके गुरावुपाध्याये च तीर्थम् । "तीर्थ शास्त्राध्वरक्षे
त्रोपायनारीरजःसु च । अवतारर्षिजुष्टाम्बुपात्रोपाध्यायमन्त्रिषु" इति मेदिनी ।
"निपानेत्यत्र निदानमित्यपि पाठः । निदानमुपायः" । शस्तिस्थे शक्तिमति ।
संषद्धार्थे यथा । समर्थः पदविषिः । हितेऽनुकूले ॥ ८६ ॥</c>
﻿तृतीय काण्डम्. 
<v>दशमीस्थौ क्षीणरागवृद्धौ वीथी पदव्यपि ।
आस्थानीयत्नयोरास्था प्रस्थोऽस्त्री सानुमानयोः ॥ ८७ ॥</v>
<c>क्षीणो रागो रसोऽस्य क्षीणरागः । वृद्धोऽतिवृद्धः । उभौ दशमीस्थौ । "दशमीस्यो नष्टबीज्रे
स्थविरे च" इति विश्वः । पदवी मार्गः अपिशब्दात् पङ्क्तिरपि । आस्थानी सभा ।
यत्नः प्रयत्नः । सानु पर्वताग्रम् । मानं परिमाणभेदः ॥ ८७ ॥</c>

<v>"शास्त्रद्रविणयोग्रन्थः संस्थाधारे स्थितौ मृतौ" ।
इति थान्ताः ।
अभिप्रायवशौ छन्दावब्दौ जीमूतवत्सरौ ।
अपवादौ तु निन्दाज्ञे दायदौ सुतबान्धवौ ॥ ८८ ॥</v>
<c>"शास्त्रद्रविणयोर्ग्रन्थः
संस्थाधारे स्थितौ मृतौ" इत्यन्यत्र प्रक्षिप्तः पाठः । इति थान्ताः । अथ
दान्तानाह । अभिप्राय आशयः । वशोऽधीनः । "छन्दो वशेऽभिप्राये च दृषत्या-
षाणमात्रके । निष्पेषणार्थपट्टेऽपि" इति हैमः । जीमूतो मेघः । वत्सरो वर्षम् ।
"अब्दः संवत्सरे मेघे गिरिभेदे च मुस्तके" इति विश्वः । निन्दा गर्हा । आज्ञा ।
शासनं तत्रापवादः । अववाद इत्यपि पाठः । पुत्रो ज्ञातिश्च दायादौ ॥ ४८ ॥</c>

<v>पादा रशम्यङ्घ्रितुर्यांशाश्वाग्न्यस्तिमोनुदः ।
निर्वादो जनवादेऽपि शादो जम्बालशष्पयोः ॥ ८९ ॥</v>
<c>रश्मिः किरणः । तुर्यांशश्चतुर्थमागः । "पादो मूलास्त्रतुर्यांशाङ्घ्रिषु प्रत्यन्तपर्वते"
इति हैमः । तमो नुदतीति तमोनुत् । जनवादे लोकापवादे अपिशब्दान्निर्णी
तवादे निर्वादः । "निर्वादः स्यात्परीवादपरिनिश्चितवादयोः इति विश्वः । जम्बाले
कर्दमे । शष्पे बालतृणे ॥ ८९ ॥</c>

<v>आरावे रुदिते त्रातर्य्याक्रन्दो दारुणे रणे ।
स्यात्प्रसादोऽनुरागेऽपि सूदः स्याह्यञ्जनेऽपि च ॥ ९ ॥</v>
<c>आरावे आर्तध्वनौ । त्रातरि रक्षके दारुणे
रणे भीषणे युद्धे च आक्रन्दः । अनुरागेऽनुग्रहे । प्रसन्नतायां काव्यगुणे च
प्रसादः । "प्रसादोऽनुग्रहे काव्यगुणस्वास्थ्यप्रसत्तिषु" इति मेदिनी । व्यञ्जने
तेमने सुपकारे च सूदः ॥ ९० ॥</c>

<v>गोष्ठाध्यक्षेऽपि गोविन्दो हर्षेऽप्यामोदवन्मदः ॥
प्राधान्ये राजलिंङ्गे च वृषाङ्गे ककुदोऽस्त्रियाम् ॥ ९१ ॥</v>
<c>गोष्ठं गोस्थानं तस्याध्यक्षे गोपालादौ
बृहस्पतौ कृष्णेऽपि गोविन्दः । दकारान्त आमोदशब्दो यथा हर्षे वर्तते अपिशब्दा
दतिनिर्हारिगन्धे च तथा मदोऽपि हर्षे । अपिशब्दाद्गर्वगजदानरेतःसु चेत्यर्थः ।
प्रधानमेव प्राधान्यम् । रामलिङ्गे छत्रादौ वृषाङ्गे वृषावयवे ककुदः ॥ ९१ ॥</c>﻿सटीकामरकोशस्य [नानार्थवर्गः 
<v>स्त्री संविज्ज्ञानसंभाषाक्रियाकाराजिनामसु ।
धर्मे रहस्युपनिषत्स्यादृतौ वत्सरे शरत् ॥ ९२ ॥</v>
<c>संभाषा संभाषणम् । क्रियाकारः कर्मनियमः आजिर्युद्धम् । नाम संज्ञा । एतेषु
संकेते च स्त्रीलिङ्गं संविदिति नाम । "संवित्संभाषणे ज्ञाने संयमे नाम्नि तोषणे ।
क्रियाकारे प्रतिज्ञायां संकेताचारयोरपि" इति हैमः । स्त्री इति तु संविदुपनि-
षच्छरद्भिः संबध्यते । रहस्येकान्ते । वेदान्तेऽप्युपनिषत् ॥ ९२ ॥</c>

<v>पदं व्यवसितित्राणस्थानलक्ष्माङ्घ्रिवस्तुषु ।
गोष्पदं सविते माने प्रतिष्ठाकृत्यमास्पदम् ॥ ९३ ॥</v>
<c>व्यवसितिर्व्यवसायः । "पदं स्थाने विभक्त्यन्ते शब्दे वाक्यैकवस्तुनोः । त्राणे पादे
पादचिह्ने व्यवसायापदेशयोः" इति हैमः । सेविते गोभिरेव सेविते देशे माने
खुरप्रमाणे गोष्पदम् । "गोष्पदं सेवितासेवितप्रमाणेषु" इति सूत्रेण सुडागमः सस्य
षत्वं च निपात्यते । प्रतिष्ठा स्थानम् । कृत्यं कार्यम् । प्रतिष्टाकृत्ये आस्पदशब्दो
वर्तते । "आस्पदं प्रतिष्ठायाम्" इति निपातनात् सुडागमः ॥ ९३ ॥</c>

<v>त्रिविष्टमधुरौ स्वादू मृदू चातीक्ष्णकोमलौ ।
मूढाल्पापटुनिर्भाग्या मन्दाः स्युर्द्वौ तु शारदौ ॥ ९४ ॥</v>
<c>अतः परं वर्गसमाप्तेर्दन्तास्त्रिषु । इष्टो मनोहरः । उभौ स्वाद् । "स्वादुर्मनोज्ञे मिष्टे च" इति विश्वः ।
अतीक्ष्णोऽतिग्मः । कोमलोऽकठिनः । उभौ मृदू । "मूदुः स्यात्कोमले स्वरे" इति
विश्वः । मूढो मूर्खः । अल्पे यथा । मन्दोदरी । अपटुरतीक्ष्णः निर्भाग्यो हीन-
भाग्यः । एते मन्दाः ॥ ९४ ॥</c>

<v>प्रत्यग्राप्रतिभौ विद्वत्सुप्रगल्भौ विशारदौ ॥ इति दान्ताः ।
व्यामो वटश्च न्यग्रोधावुत्सेधः काय उन्नतिः ॥ ९५ ॥</v>
<c>प्रत्यग्रोऽभिनवः । अप्रतिभोऽप्रगल्भः । द्वाविमौ
शारदौ । "प्रगल्भो धृष्टः । विशारदो बुधे धृष्टः" इति हैमः" । इति दान्ताः ।
अथ धान्तानाह । प्रसारितभुजद्वयकुण्डलं व्यामः । वटो वृक्षभेदः । द्वयं न्यग्रोधा-
रूपम् । कायो देहः । उन्नतिरुच्छ्रायः ॥ ९५ ॥</c>

<v>पर्याहारश्च मार्गश्च विवधौ वीवधौ च तौ ।
परिधिर्यज्ञियतरोः शाखायामुपसूर्यके ॥ ९६ ॥</v>
<c>परित आह्रियतेऽसौ पर्याहारो ।
ध्यानादिः मार्गः पथाः एतौ विवधसंज्ञौ च भारेऽप्येतौ । यज्ञियतरोः पलाशादेः
शाखायां समिधि तत्र उपसूर्यके सूर्यसमीपमण्डले परिवेषाख्ये च परिधिः ॥ ९६ ॥</c>

तृतीयं काण्डम्.
<v>बन्धकं व्यसनं चेतःपीडाधिष्ठानमाधयः ।
स्युः समर्थननीवाकनियमाश्च समाधयः ॥ ९७ ॥</v>
<c>उत्तमर्णगृहे ऋणमोचनपर्यन्तं विश्वासार्थं यद्वस्तु स्थाप्यते तद्बन्धकम् ।
गाहाण इति लौकिकभाषायां प्रसिद्धम् । व्यसनमापत्तिः । चेतःपीडा
मानसी व्यथा । अधिष्ठानमध्यासनं एते आधयः । समर्थनं चोद्यपरिहारः ।
नीवाको वचनाभावः । नियमोऽङ्गीकारः एते समाधयः ॥ ९७ ॥</c>

<v>दोषोत्पादेऽनुबन्धः स्यात्प्रकृत्यादिविनश्वरे ।
मुख्यानुयायिनि शिशौ प्रकृतस्यानुवर्तने ॥ ९८ ॥</v>
<c>दोषोत्पादनं दोषोत्पादस्तत्र प्रकृत्यादिषु प्रकृतिप्रत्ययागमादेशेषु इक्यण्सु-
डादिषु यन्नश्वामित्संज्ञालोपाभ्यामदर्शनशीलमक्षरं तत्र । यो मुख्यं पित्रा-
दिकमनुयाति तस्मिन् शिशौ  प्रकृतस्य प्रक्रान्तस्य पदस्य निवृत्यभावः तत्रैतेषु
अनुबन्धः ॥ ९८ ॥</c>

<v>विधुर्विष्णौ चन्द्रमसि परिच्छेदे बिलेऽवधिः ।
विधिर्विधाने दैवेऽपि प्रणिधिः प्रार्थने चरे ॥ ९९ ॥</v>
<c>"विषधुः शशाङ्के कर्पूरे हृषीकेशे च राक्षसे" इति विश्वः ।
परिच्छेदे सीम्नि । बिले गर्ते । कालेऽपि अवधिः । विधाने कर्तव्ये दैवे
प्राक्तनशुभाशुभकर्मणि ब्रह्मण्यपि विधिः ॥ ९९ ॥</c>

<v>बुधवृद्धौ पण्डितेऽपि स्कन्धः समुदयेऽपि च ।
देशे नदविशेषेऽब्धौ सिन्धुर्ना सरिति स्त्रियाम् ॥ १०० ॥</v>
<c>बुधवृद्धौ धान्तो पण्डितेऽपि
वर्तेते । अपिशब्दाद्बुधः सौम्ये । वृद्धः स्थविरे । समुदये समूहे । यथा ।
अनलस्कन्धवपुष इति । अपिशब्दात्काण्डे नृपेंऽसे च । "स्कन्धः प्रकाण्डे
कायेंऽसे विज्ञानादिषु पञ्चसु । नृपे समूहे व्यूहे च" इति हैमः । देशभेदेऽब्धौ
समुद्रे सिन्धुशन्दः पुंसि । "इभदाने च" । नदीसामान्ये तु स्त्रीलिङ्गे ।
"सिन्धुः समुद्रे नद्यां च नदे देशेभदानयोः" इति विश्वः ॥ १०० ॥</c>

सटीकामरकोशस्य [नानार्थवर्गः
<v>विधा विधौ प्रकारे च साधू रम्येऽपि च त्रिषु ।
वधूर्जाया स्नुषा स्त्री च सुधा लेपोऽमृतं स्नुही ॥ १०१ ॥</v>
<c>विधौ विधाने । प्रकारे विधाशब्दः स्यात् । यथा द्विविधं किंविधमित्यादि । अपि-
शब्दाद्वार्घुषिके सज्जने "चारावपि" साधुः । जाया भार्या स्नुषा पुत्रस्य
पत्नी तत्र स्त्रीमात्रे च वधूः । जायास्नुषयोः पार्थक्यं वर्तत इति द्योतनाय 
<c>पृथक् तद्ग्रहणम् । देवालयादि येन लिप्यते सः लेपश्चूर्णविशेषः । "सुधा
प्रासादभाक् द्रव्यं सुधा विद्युत्सुधामृतम् । सुधाहिभोजनं ज्ञेयं सुधा धात्री
सुघा स्नुही" इति मञ्जरी ॥ १०१ ॥</c>

<v>सन्धा प्रतिज्ञा मर्यादा श्रद्धा संप्रत्ययः स्पृहा ।
मधु मद्ये पुष्परसे क्षौन्देऽप्यन्धं तमस्यपि ॥ १०२ ॥</v>
<c>प्रतिज्ञा स्वीकारः । तत्र यथा सत्यसन्धः ।
संप्रत्यय आदरः । स्पृहा काङ्क्षा तत्र श्रद्धेति । क्षौद्रे माक्षिके । दैत्यचैत्रवसं-
न्तेषु द्रुभेदे च पुमान् मधुः । अक्षिहीनेऽप्यन्धशब्दः । "अन्धस्तु तिमिरे क्लीबं
चक्षुर्हीनेऽभिधेयवत्" इति विश्वः ॥ १०२ ॥</c>

<v>अतस्त्रिषु समुन्नद्धौ पण्डितम्मन्यगर्वितौ ॥
ब्रह्मबन्धुरधिक्षेप निर्देशेऽथावलम्बितः ॥ १०३ ॥</v>
<c>अतः परे धान्तवर्गपर्यन्तास्त्रिषु ।
पण्डितमात्मानं मन्यते पण्डितंमन्यः । अघिक्षेपे निन्दाप्रयोगे यथा । हे ब्रह्म-
बन्धो दुष्टोऽसीति । "ब्रह्मबन्धुरधिक्षेपे निर्देशे च द्विजन्मनाम्" इति विश्वः ॥ १०३ ॥</c>

<v>अविदूरोऽप्यवष्टब्धः प्रसिद्धौ ख्यातभूषितौ ॥ इति धान्ताः ।
सूर्यवह्ली चित्रभानू भानू रश्मिदिवाकरौ ॥ १०४ ॥</v>
<c>अवलम्बितः आश्रितः । अविदूरः सन्निहितः । उभाववष्टन्धौ ।
"ष्टभि प्रतिस्तम्भे" "स्तम्भु रोधने" वा । "अवाच्चालम्बनाविदूर्ययोः" इति षत्वे
अवष्टब्धशब्दः साधुः । अपिशब्दादद्धोऽपि । लेशेऽपि गन्धः संबाधो गुह्यसंकटयो-
र्द्वयोः । बाधा निषेधे दुःखे च ज्ञातृचान्द्रिसुरा बुधाः । इति धान्ताः ।
अथ नान्तानाह । चित्रा भानवो रश्मयो ययोस्तौ ॥ १०४ ॥</c>

<v>भूतात्मानौ धातृदेहौ मूर्खनीचौ पृथग्जनौ ।
ग्रावाणौ शैलपाषाणौ पत्रिणौ शरपक्षिणौ ॥ १०५ ॥</v>
<c>धाता च देहश्च । नीचो हीनजातिः । पृथग्जन इति चतुरक्षरम् । "पृथक्कार्यो जनः
पृथग्जनः" । ग्रावा प्रस्तरे जलदे गिराविति । "पत्री श्येने रथे काण्डे
खगद्रुरथिकाद्रिषु" इति विश्वः ॥ १०५ ॥</c>

तृतीयं काण्डम्,
<v>तरुशैलौ शिखरिणौ शिखिनौ वह्लिबर्हिणौ ।
प्रतियत्नावुभौ लिप्सोपग्रहावथ सादिनौ ॥ १०६ ॥</v>
<c>बर्ही मयूरः । "शिखी
त्वग्नौ वृक्षे केतुग्रहे शरे । चूडावति बलीवर्दे मयूरे कुक्कुटे हयः" इति हैमः ।
"लिप्सा वाञ्छा । उपग्रह अनुकूलनम् । उभौ प्रतियत्नौ "प्रतियत्नस्तु 
संस्कारलिप्सोपग्रहनेषु च" इति मेदिनी ॥ १०६ ॥

<v>द्वौ सारथिहयारोहौ वाजिनोऽश्चेषुपक्षिणः ॥
कुलेऽप्यभिजनो जन्मभूम्यामप्यथहायनाः ॥ १०७ ॥</v>
<c>सारथिरश्वारोहश्च सादिनौ । "सादी तुरङ्गमारोहे निषादिरथिनोरपि" इति हैमः । अश्वो हयः ।
इषुः शरः पक्षी चैते वाजिनः । कुले कुलमुख्ये च जन्मभूम्यां जननस्थाने
अभिजनः । "अभिजनः कुले ख्यातो जन्मभूम्यां कुलध्वजे" इति विश्वः ॥ १०७ ॥</c>

<v> वर्षार्चिर्व्रीहिभेदाश्च चन्द्राग्न्यर्का विरोचनाः ।
केशेऽपि वृजिनो विश्वकर्मार्कसुरशिल्पिनोः ॥ १०८ ॥</v>
<c>वर्षोऽब्दः । अर्ची रश्मिः व्रीहिमेदश्चैते हायनाः । जहात्युदकमिति हायनो
व्रीहिः । जहाति भावानिति हायनो वर्षम् । जिहीते प्राप्नोतीति वा । "हश्च
व्रीहिकालतोः" इत्यनेन ण्युट् अनादेशः । प्रह्रादपुत्रेऽपि विरोचनः । कल्मषेऽपि
क्लीबं वृजिनम् । "वृजिनः क्लेशे वृजिनं भुग्नेऽधे रक्तचर्मणि" इति हैमः । अर्के
सुरशिल्पिनि च विश्वकर्मा ॥ १०८ ॥</c>

<v>आत्मा यत्नो धृतिर्बुद्धिः स्वभावो ब्रह्म वर्ष्म च ।
शक्रो घातुकमत्तेभो वर्षकाब्दो घनाघनः ॥ १०९ ॥</v>
<c>अततीत्यात्मा । "अत सातत्यगमने" ।
मनिन् प्रत्ययः । वर्ष्म देहः । "आत्मा कलेवरे यत्ने स्वभावे परमात्मनि ।
चित्ते धृतौ च बुद्धौ च परव्यावर्तनेऽपि च" इति धरणिः । शक्र इन्द्रः धातुक-
श्चासौ मत्तेभश्चेति कर्मधारयः । तथा वर्षुकश्चासावब्दश्चेति । धनाधन इति
चतुरक्षरं नाम । शक्रधातुकमत्तेभवर्षकाब्दा धनाधना इति क्वचित्पाठः ॥ १०९ ॥</c>

<v>घनो मेघे मूर्तिगुणे त्रिषु मूर्ते निरंतरे ।
अभिमानोऽर्थादिदर्पे ज्ञाने प्रणयहिंसयोः ॥ ११० ॥</v>
<c>मूर्तिगुणे काठिन्ये मेघे च धनः पुंसि । मूर्ते कठिने निरन्तरे सान्द्रे च त्रिषु ।
"धनं स्यात्कांस्यतालादिवाद्यमध्यमनृत्ययोः । ना मुस्ताब्ध्योधदार्ढ्थेषु विस्तारे
लोहमुद्गरे । त्रिषु सान्द्रे द्रुढे च" इति मेदिनी । अर्थपशुकुलगुणादिभीर्यो दर्प-
स्तस्मिन् ज्ञाने प्रणये हिंसायां चाभिमानः ॥ ११० ॥</c>

प्रभौ नृपे च पत्यौ वा
सटीकामरकोशस्य [नानार्थवर्गः
<v>संस्कारलिप्सोपग्रहणेषु च" इति मेदिनी ॥ १०६ ॥ 
इनः सूर्ये प्रभौ राजा मृगांके क्षत्रिये नृपे ।
वाणिन्यौ नर्तकीदूत्यौ सवंत्यामपि वाहिनी ॥ १११ ॥
हादिन्यौ वजतडितौ वंदायामपि कामिनी ।
त्वग्देहयोरपि तनुः सूनाऽधोजिहिकाऽपि च ॥ ११२ ॥
क्रतुविस्तारयोरस्त्री वितानं त्रिषु तुच्छके ।
मंदेऽथ केतनं कृत्ये केतावुपनिमंत्रणे ॥ ११३ ॥
वेदस्तत्त्वं तपो ब्रह्म ब्रह्मा विप्रः प्रजापतिः ।
उत्साहने च हिंसायां सूचने चापि गंधनम् ॥ ११४ ॥
आतंचनं प्रतीवापजवनाप्यायनार्थकम् ।
व्यंजनं लांछनं श्मश्रुनिष्ठानावयवेष्वपि ॥ ११५ ॥
स्यात्कौलीनं लोकवादे युद्धे पश्चहिपक्षिणाम् ।
मृगांकादौ राजशन्दः ।
“राजा प्रभौ च नृपतौ क्षत्रिये रजनीपतौ ।
यो शके च पुंसि स्यादिति मेदिनी ।" मृगांकश्चंद्रः ।
" नर्तकीदसौ वाणिन्यौ ।
वाणिनी नर्तकीमचाविदग्धावनितास चेति मेदिनी ।" सवंसां नयां सेना यामपि ॥ १११ ॥
वजं कुलिशम् ।
तडिद्विद्युत् ।
वंदावृक्षे विजातीयमरोहे ।
योषिन्मात्रे विलासिन्यामपि कामिनीशब्दो वर्तते ।
तनुः काये त्वचि स्त्री स्याधिष्वल्पे विरले कृश इति मेदिनी ।
अघोजिहिका गलकंठिका सा सूना ।
अपिशन्दात्पुध्यां वधस्थानेपि ॥ ११२ ॥
ऋतुर्यशः ।
तुच्छके शून्ये मंदे च वितानं त्रिषु ।
मंदे यथा ।
वितानभूतहृदयः ।
केतौ ध्वजे उपनिमंत्रणे निवा सेऽपि केतनम् ॥ ११३ ॥
तवं चैतन्यम् ।
तपो ब्रह्मा यथा ब्रह्मचारीति ।
वेदादित्रये ब्रमशब्दः क्लीवे ।
विमवेधसोः पुंसि ।
“ऋत्विग्योगभिदोश्च ।
सचने आशयप्रकाशनेऽपि" ॥ ११४ ॥
प्रतीवापः क्षीरादौ तक्रादेनिक्षेपः ।
अवनं वेगः ।
आप्यायनं प्रीणनम् ।
एतदर्थकमातंचनम् ।
लांछनं चिह्नम् ।
निष्टानं तेमनम् ।
अवयवोऽवयवभेदः ।
स्त्रीपुंसयोरिति यावत् ।
एतेषु व्यंजनं नाम ॥ ११५ ॥

लोकवादे लोकापवादे पश्चादीनां युद्धे च "कुली नत्वे च" कौलीनम् ।
निःसरणे महादेर्निर्गमे उपवने प्रयोजने च 
ह 
३] 
तृतीयं काण्डम. स्यादुद्यानं निःसरणे वनभेदे प्रयोजने ॥ ११६ ॥
अवकाशे स्थितौ स्थानं क्रीडादावपि देवनम् ।
. उत्थानं पौरुषे तंत्रे सन्निविष्टोद्गमेऽपि च ॥ ११७ ॥
व्युत्थानं प्रतिरोधे च विरोधाचरणेऽपि च ।
मारणे मृतसंस्कारे गतौ द्रव्येऽर्थदापने ॥ ११८ ॥
निर्वर्तनोपकरणानुव्रज्यासु च साधनम् ।
निर्यातनं वैरशुद्धौ दाने न्यासार्पणेपि च ॥ ११९ ॥
व्यसनं विपदि भ्रंशे दोषे कामजकोपजे ।
पक्ष्माक्षिलोनिकिंजल्के तत्वायंशेऽप्यणीयसि ॥ १२० ॥
तिथिभेदे क्षणे पर्व वर्म नेत्रच्छदेऽध्वनि ।
उद्यानं नाम ॥ ११६ ॥
" स्थानं नित्यावकाशयोः ।
सादृश्ये सनिवेशे चेति हैमः ।" क्रीगयां व्यवहारे जिगीषादौ देवनम् ।
अक्षेषु देवनः मोक्त इति विश्वः ।
पौरुषे उयोगे ।
तंत्र कुटुंबकृत्ये स्यात्सिदांते चौपषो. समे ।
सनिविष्टस्योदमे ऊचीभवने ।
" उत्थानमुधमे तंत्रे पौरुषे पुस्तके रणे ।
प्रांगणोद्गमहर्षेषु मलरोमेऽपि न द्वयोरिति मेदिनी" ॥ ११७ ॥
प्रतिरोधे तिरस्कारे ।
“स्वातंत्र्यकृत्येऽपि व्युत्थानम् ।
" मारणाष्टके सैन्ये मेरे च साधनमिति नाम ।
तत्र मारणे यथा पारदसाधनम् ।
मृतसंस्कारअमित दाहे ।
गतौ गमने ।
द्रव्ये धने ।
अर्थस्य धनादेर्दापने ॥ ११८ ॥
निर्वर्तनं अर्थ निष्पादनम् ।
उपकरणं परिकरः ।
उपाय इति केचित् ।
अनुव्रज्या अनुगमनम् ।
दाने त्यागे ।न्यासार्पणे निक्षिप्तद्रव्यस्यार्पणे निर्यातनम् ॥ ११९ ॥
भ्रंशे अपाये पतने वा ।
दोष इत्यस्य प्रत्येकं संबंधः ।
कामजदोषस्तु मृगयाघूतस्त्रीमद्यपानेषु मसक्तिः ।
कोपजदोषस्तु वाक्पारुष्यादिः ।"व्यसनं सशुभे सक्तौ पानस्त्री मृगयादिषु ।
दैवानिष्टफले पापे विपत्तौ निष्फलोद्यमे इति मेदिनी ।" अक्षि लोनि चक्षुलोन्नि किंजल्के केसरे ।
अणीयसि तंत्वाचंशे अल्पतरे सूत्रा घंशे ।
पक्ष्मेति नांतम् ॥ १२० ॥

सटीकामरकोशस्य [नानार्थवर्गः
<v>अकार्यगुह्ये कौपीनं मैथुनं संगतौ रते ॥ १२१ ॥
तिथिभेदेऽष्टमीदर्शादौ क्षणे उत्सवे पर्व ।</v>
<c>"पर्व प्रस्तावोत्सवयोर्ग्रन्थौ विषुवदादिषु । दर्शप्रतिपत्सन्घौ च तिथिग्रन्थ-
विशेषयोः इति हैमः । नेत्रपिधायकचर्मपुटे अध्वनि मार्गे वर्त्म । अकार्ये
अकरणार्थे गुह्ये उपस्थे कौपीनम् । कूपपतनमर्हति कौपीनं पापं तत्साधन-
त्वात्तद्वत् गोप्यत्वाद्वा पुरुषलिङ्गमपि तदाच्छादनत्वाद्वस्त्रमपि । संगतौ भार्या-
दिसंबन्धे । रते सुरते मैथुनं स्यात् ॥ १२१ ॥</c>

<v>प्रधानं परमात्मा धीः प्रज्ञानं बुद्धिचिह्नयोः ।
प्रसूनं पुष्पफलयोर्निधनं कुलनाशयोः ॥ १२२ ॥</v>
<c>धीः बुद्धिः । महामात्रे ।
"प्रकृतौ प्रज्ञायां" च प्रधानम् । बुद्धिचिह्नयोः प्रज्ञानम् । "प्रसूनो वाच्य-
वज्जाते क्लीबं तु फलपुष्पयोः" इति मेदिनी । कुले वंशे ॥ १२२ ॥</c>

<v>क्रन्दने रोदनाह्वाने वर्म देहप्रमाणयोः ।
गृहदेहत्विट्प्रभावा धामान्यथ चतुष्पथे ॥ १२३ ॥</v>
<c>आह्वानमारावः । उभे क्रन्दनसंज्ञे । प्रमाणमियत्ता । उभयोर्ष्म । "वर्ष्म देहप्र-
माणातिसुन्दराकृतिषु स्मृतम्" इति मेदिनी । गृहादीनि चत्वारि धामशब्द-
वाच्यानि । "धाम रश्मौ गृहे देहे स्थाने जन्मप्रभावयोः" इति हैमः । चतु-
ष्पथे शृङ्गाटके ॥ १२३ ॥</c>

<v>सन्निवेशे च संस्थानं लक्ष्म चिह्नप्रधानयोः ।
आच्छादने संपिधानमपवारणमित्युभे ॥ १२४ ॥</v>
<c>सन्निवेशे अवयवविभागे संस्थानम् । "संस्थानं
त्वाकृतौ मृतौ । चतुष्पथे सन्निवेश" इति हैमः । "चिह्ने प्रधाने लक्ष्म" ।
संपिधानं तिरोधानम् । अपवारणं वस्त्रादिना परिवृत्तिः । उभे आच्छा-
दनसंज्ञे । वस्त्रेऽप्याच्छादनम् ॥ १२४ ॥</c>

<v>आराधनं साधने स्यादवाप्तौ तोषणेऽपि च ।
अधिष्ठानं चक्रपुरप्रभावाध्यासनेष्वपि ॥ १२५ ॥</v>
<c>साधने निष्पादने अवाप्तौ लाभे-
तोषणे तुष्टौ आराधनं स्यात् । चक्रं रथाङ्गम् । पुरं नगरम् । अध्यासन-
माक्रमणं अधिष्ठानं स्यात् ॥ १२५ ॥</c>

तृतीयं काण्डम्.
<v>रत्नं स्वजातिश्रेष्ठेऽपि वने सलिलकानने । 
तलिनं विरले स्तोके वायलिङ्गं तथोत्तरे ॥ १२६ ॥</v>
<c>स्वजातिश्रेष्ठे रत्नम् । यथा स्त्रीरत्नम् ।
मणावपि । सलिलं जलम् । काननमरण्यम् । उभे वने । "वनं प्रस्त्र-
वणे गेहे प्रवाहेऽम्भसि कानने" इति हैमः । विरले सान्तरे । स्तौके-
ऽपे । तलिनम् । "स्वच्छे च" । तल प्रतिष्ठायाम्" इति धातोरिनन् । यथा 
तलिनं वाच्यलिङ्गं तथा उत्तरेऽपि नान्तसमाप्तिपर्यन्तं वायलिङ्गाः ॥ १२६ ॥</c>

<v>समानाः सत्समैके स्युः पिशुनौ खलसूचकौ ।
होनन्यूनावूनगर्ह्यौ वेगिशूरौ तरस्विनौ ॥ १२७ ॥</v>
<c>सन् पण्डितः समः सदृशः एकश्चैते समानाः स्युः । एकस्मिन्नर्थे यथा । समा-
नोदरौ बन्धू एकोदरावित्यर्थः । खलो दुर्जनः । सूचकः कर्णेजपः उभौ पिशुनौ ।
"पिशुनं कुङ्कुमेऽपि च । कपिवक्त्रे च काके ना सूचकक्रूरयोनिस्त्रिषु" इति
 मेदिनी । ऊनोऽल्पः गर्ह्यो निन्द्यः द्वावेतौ हीनन्यूनशब्दवाच्यौ । वेगी वेग-
युक्तः । शूरो बली ॥ १२७ ॥</c>

<v>अभिपन्नोऽपराद्धोऽभिग्रस्तव्यापद्गतावपि ॥ इति नान्ताः ।
कलापो भूषणे बर्हे तूणीरे संहतावपि ॥ १२८ ॥</v>
<c>अपराद्धोऽपराधवान् । अभिग्रतः शत्रुणा-
क्रान्तः । व्यापद्गतः प्राप्तविपत्कः । एते अभिपन्नवाच्याः । प्रक्षिप्तश्लोकद्वयं
लिख्यते । "लेख्ये भूम्यादिदानार्थं यातनाऽऽज्ञा च शासनम् । निदानमवसाने
च सार्थे वार्द्धुषिके धनी । कक्षापटेऽपि कौपीनं न ना खेदेऽपि वेदना । द्युम्नं
बलेऽथ भार्यापि जातिदोषेऽपि लाञ्छनम् ।" इति नान्ताः । भूषने अलङ्कार-
मात्रे । बर्हे मयूरपिच्छे । तूणीरे इषुधौ । संहतौ समुदाये । काञ्च्यां च "कला-
पशब्दः" ॥ १२८ ॥</c>

<v>परिच्छदे परीवापः पर्युप्तौ सलिलस्थितौ ।
गोधुग्गोष्ठपती गोपौ हरविष्णू वृषाकपी ॥ १२९ ॥</v>
<c>परिच्छदः पटमण्डपाद्युपकरणम् । पर्युप्तिः सर्वतो वप-
नम् । "डुवप् बीजसन्ताने" धातुः । सलिलस्थितौ जलाधारे परीवापः । गां
दोग्धीति गोधुग्गोपालः गोष्टाध्यक्षश्च गोपौ । "गोपो ग्रामोधगोष्ठाधिकृत-
योर्वल्लवे नृपे" इति विश्वः । वृषाकपिसंज्ञौ हरो विष्णुश्च "अग्निश्च" ॥ १२९ ॥</c>सटीकामरकोशस्य [नानार्थवर्गः
<v>बाष्पमूष्माश्रु कशिपु त्वन्नमाच्छादनं द्वयम् ।
तल्पं शय्याट्टदारेषु स्तम्बेऽपि विटपोस्त्रियाम् ॥ १३० ॥</v>
<c>उष्मोष्णम् । अश्रु नेत्रोदकं च वाष्पसंज्ञम् । अथवोष्माश्रु इत्यकं
बाष्पसंज्ञमिति वदन्ति । अन्नं भोजनम् । आच्छादनं वस्त्रम् । एतत् द्वयं कशि-
पुसंज्ञम् । वक्ष्यमाणमस्त्रियामिति कशिपौ तल्पे चान्वीयते । अट्टोऽट्टालिका ।
दाराः स्त्री । अत्र यथा गुरुतल्पः । स्तम्बे तृणादिगुच्छे । अपिशब्दाद्विस्तार-
शाखयोश्च । "पल्लवे विटाधिपेऽपि" विटपः ॥ १३० ॥</c>

<v>प्राप्तरूपस्वरूपाभिरूपा बुधमनोज्ञयोः ।
भेयलिङ्गा अमी कूर्मी वीणाभेदश्च कच्छपी ॥ १३ ॥</v>
<c>अमी प्राप्तरूपादयस्त्रयः
पान्ता भेलिङ्गाः बुधे पण्डिते मनोज्ञे मनोहरे च वर्तते । प्रात्पं रूपं येन प्राप्तरूपः ।
स्वमेव रूपं यस्य स्वरूपः । अभिलक्ष्यं रूपमस्याभिरूपः" । कूर्मी कमठी ।
वीणाभेदः सारस्वतीवीणा । सरस्वत्यास्तु कच्छपीत्युक्तत्वात् । द्वे कच्छपीसज्ञे ।
"कच्छपी वल्लकीभेदे डुलौ क्षुद्रगदान्तरे" इति विश्वः ॥ १३१ ॥</c>

<v>("कुतपो मृगरोमोत्थपटे चाह्नोऽष्टमेंऽशके ॥" इति पान्ताः ।
रवर्णे पुंसि रेफः स्यात्कुत्सिते वाच्यलिङ्गकः ॥)  इति फान्ताः ॥(१)
<c>अन्तराभवसत्त्वेऽश्वे गन्धर्वो दिव्यगायने ॥ १३२ ॥</v>
"कुतपो मृगरोमोत्थपटे चाह्नोऽष्टमेंऽशके" इत्यन्यत्र कचित् । इति पान्ताः ॥ रवर्णे राक्षरे रेफः
पुंसि । यथा रेफे परे लोपः । कुत्सिते रेफो वाच्यलिङ्गकः । शिफा शिखायां
सरिति मांसिकायां च मातरि । शफं मूले तरूणां स्याद्गदीनां स्वुरेऽपि
च । गुम्फः स्याद्गुम्फने बाहोरलङ्कारे च कीर्तितः । इति सार्धे पद्यं मूलादिवरत् ।
इति फान्ताः । अथ बवयोः सावर्ण्यत्वात् बान्तावान्तांश्चाह । यो मरणजन्मनो-
रन्तराले स्थितः प्राणी सोऽन्तराभवसत्वः तस्मिन् । अश्वे घोटके । दिव्यगा-
यने विश्वावसुप्रभृतौ । गायनमात्रे च गन्धर्वः । "गन्धर्वस्तु नभश्चरे । पुंस्को-
किले गायने च मृगभेदे तुरङ्गमे । अन्तराभवदेहे च" इति हैमः" ॥ १३२ ॥</c>

<v>कम्बुर्ना वलये शङ्खे द्विजिह्वौ सर्पसूचकौ ।
पूर्वोऽन्यलिंङ्गः प्रागाह पुंबहुत्वेऽपि पूर्वजान् ॥ १३३ ॥ इति बान्ताः ।</v>
<c>ना पुंसीत्यर्थः । गजशम्बूकयोरपि कम्बुः । "ग्रीवायां च" । सूचकः पिशुनः ।
पूर्वशब्दः प्राग्वाची वाच्यलिङ्गकः । यथा । पूर्वा नदी पूर्वो ग्रामः पूर्वं
वनम् । यदा तु पूर्वजान् पितामहादीनाह तदा पुंसि बहुत्वे वर्तते । यल्लक्ष्यम् ।
पूर्वेषामपि पूर्वजाः इति । "पूर्व स्युः पूर्वजाः पूर्वे ज्ञातयः" इति धरणिः ।
प्राक् पूर्वमग्रत इति च ॥ १३३ ॥</c>
इति बान्ताः ।तृतीयं काण्डम्.
<v>कुम्भौ घटेभमूर्द्धांशौ डिम्भौ तु शिशुबालिशौ ।
स्तम्भौ स्थूणाजडीभावौ शम्भू ब्रह्मत्रिलोचनौ ॥ १३४ ॥</v>
<c>घटः कलश: इभस्य गजस्य
इच्छामनोभवौ कामौ शौर्योद्योगौ पराक्रमौ ।
मूर्द्धांशः शिरोभागः । "कुम्भः स्यात्कुम्भकर्णस्य सुते वेश्यापतौ घटे । राशि-
भेदे द्विपाङ्गे च" इति विश्वः । बालिशो मूर्खः । स्थूणा गृहस्तम्भः । जडीभावो
जडत्वम् । "शम्भुर्ब्रह्मार्हतोः शिवः" इति हैमः ॥ १३४ ॥</c>

<v>कुक्षिभ्रूणार्भका गर्भा विस्त्रम्भः प्रणयेऽपि च ।
स्याद्भेर्यां दुन्दुभिः पुंसि स्यादक्षे दुन्दुभिः स्त्रियाम् ॥ १३५ ॥</v>
<c>भ्रूणो गर्भस्थो जन्तुः । अर्भकः शिशुः । एते गर्भाः । "गर्भः कुक्षौ शिशौ सन्धौ भ्रूणे पन-
सकण्टके" इति हैमः । प्रणये शृङ्गारप्रार्थनायां अपिशब्दाद्विश्वासादौ
विस्त्रम्भः विश्रम्भोऽपि । "विश्रम्भः केलिकलहे विश्वासे प्रणये वधे" इति विश्व-
हैमौ ॥ दुन्दुभिर्भेर्यां पुंसि । अक्षे बालक्रीडोपकरणे तितरिंगि इति देशान्तर-
प्रसिद्धे स्त्रियाम् । "दुन्दुभिः पुमान् । वरुणे दैत्यभेर्योश्च त्र्यक्षबिन्दुत्रिकद्वये"
इति मेदिनी ॥ १३५ ॥</c>

<v>स्यान्महारजने क्लीबं कुसुन्भं करके पुमान् ।
क्षत्रियेऽपि च नाभिर्ना सुरभिर्गवि च स्त्रियाम् ॥ १३६ ॥</v>
<c>महारजने पुष्पभेदे । येन रक्तं वस्त्रं कौसुम्भम् ।
करके कमण्डलौ । क्षत्रिये नाभिः पुंसि । अपिशब्दान्मुख्यनृपे चक्रमध्ये च ।
प्राण्यङ्गे तु द्वयोः । मृगभेदे तु स्त्रियाम् । गवि सौरभेय्याम् । सुरभिः स्त्री ।
चकाराद्वसन्तजातीफलचम्पकेषु ना । सुगन्धिमनोज्ञेयोस्त्रिषु । "सुवर्णे पङ्कजे
च क्लीबम्" ॥ १३६ ॥</c>

<v>सभा संसदि सत्ये च त्रिष्वध्यक्षेऽपि वल्लभः ॥ इति भान्ताः ।
किरणप्रग्रहौ रश्मी कपिभेकौ प्लवङ्गमौ ॥ १३७ ॥</v>
<c>संसदि सदसि । सभ्यः सदस्यः । "स्त्रियां सामा-
जिके गोष्ठ्यां द्युतमन्दिरयोः सभा" इति रभसः" । अपिशब्दाद्दयिते । कुली-
नाश्वे च वल्लभः । "वल्लभो दयितेऽध्यक्षे सलक्षणतुरङ्गमे" इति कोशान्तरात् ।
इति भान्ताः । अथ मान्तानाह । अश्वादेर्बन्धनरज्जुः प्रग्रहः । "रश्मिः पुमान्
दीधितौ स्यात्पक्षप्रग्रहयोरपि" इति मेदिनी ॥ १३७ ॥</c><v>सटीकामरकोशस्य [नानार्थवर्गः
धर्माः पुण्ययमन्यायस्वभावाचारसोमपाः ॥ १३८ ॥</v>
<c>मनोभवो मदनः । शौर्यं
सामर्थ्यम् । पुण्यादौ षट्के धर्मशब्दस्तत्र । यमोऽन्तकः । न्याये यथा धर्मा-
ध्यक्षः । स्वभावे यथा क्रूरधर्मा । आचारे धर्मशास्त्रोक्ते । सोमं पिबति स्म
सोमपाः ॥ १३८ ॥</c>

<v>उपायपूर्व आरम्भ उपधा चाप्युपक्रमः ।
वणिक्पथः पुरं वेदो निगमो नागरो वणिक् ॥ १३९ ॥</v>
<c>उपायं ज्ञात्वा य आरम्भः स उपायपूर्वः । अमात्यशी-
लपरीक्षोपाय उपधा । चिकित्सायां चोपक्रमः । "उपक्रमः स्यादुपधा चिकि-
त्सारम्भविक्रमः" इति विश्वः । वणिक्पथो वाणिज्यम् । पुरं नगरम् । वेद
आम्नायः । एते निगमाः । "निगमो वाणिजे पुर्यां कटे वेदे वणिक्पथे" इति
मेदिनी । नगरे भवो नागरः वणिक् चैतौ "द्वौ" नैगमौ ।"नैममः
स्यादुपनिषद्वणिजोर्नागरेऽपि च" इति मेदिनी ॥ १३९ ॥</c>

<v>नैगमौ द्वौ बले रामो नीलचारुसिते त्रिषु ।
शब्दादिपूर्वो वृन्देऽपि ग्रामः क्रान्तौ च विक्रमः ॥ १४० ॥</v>
<c>बले बलदेवे पुंसि ।
नीलादिषु त्रिलिङ्ग्यां रामशब्दः । नीलोऽसितः । चारुः मनोज्ञः । "रामः
पशुविशेषे स्याज्जामदग्न्ये हलायुधे । राघवे चासिते श्वेते मनोज्ञेऽपि च
वाच्यवत्" इति कोशान्तरम् । शब्दादिपूर्वो ग्रामशब्दो वृन्दे वर्तते । यथा
भब्दग्रामः । अपिशब्दात्संवसथे "स्वरे च" ग्रामः । क्रान्तिर्विक्रमणं पराक्रमे
च विक्रमः ॥ १४० ॥</c>

<v>स्तोमः स्तोत्रेऽध्वरे वृन्दे जिह्मस्तु कुटिलेऽलसे ।
उष्णेपि धर्मश्चेष्टालङ्कारे भ्रान्तौ च विभ्रमः ॥ १४१ ॥</v>
<c>क्वचिदत्र स्तोमेत्यादिपद्यममूलकमस्ति । अपिशब्दा-
त्स्वेदाम्भसि धर्मः । चेष्टालङ्कारो हावः । शोभायां च विभ्रमः" ॥ १४१ ॥</c>तृतीयं काण्डम्.
<v>गुल्मा रुक्स्तम्बसेनाश्च जामिः स्वसृकुलस्त्रियोः ।
क्षितिक्षान्त्योः क्षमा युक्ते क्षमं शक्ते हिते त्रिषु ॥ १४२ ॥</v>
<c>रुक् रोगभेदः प्लीहाख्यः । स्तम्बः कुशादिगुच्छो बेट इति ख्यातः । सैन्यरक्षणे
च गुल्मशब्दः । "गुल्मः सेनाघट्टभिदोः । सैन्यरक्षणरुग्भिदोः स्तम्ब" इति
मेदिनी । स्वसा भगिनी । कुलस्त्री कुलवधूः तयोर्जाभिशब्दः । "प्रहरे
संयमे यामो यामिः स्वसृकुलस्त्रियोः" इति रभसात् "याभिः कुलस्त्रिस्वस्रोः
स्त्रि" इति कोशान्तराव अन्तस्थादिरपि । क्षितिर्भूमिः । क्षान्तिस्तितिक्षा तयोः
क्षमा । युक्ते योग्ये "क्षमम्" शस्ते हिते क्षमस्त्रिलिङ्गः । "धरणिस्तु ॥ १४२ ॥</c>

<v>त्रिषु श्यामौ हरिकृष्णौ श्यामा स्याच्छारिवा निशा ।
ललामं पुच्छपुण्ड्राश्वभूषाप्राधान्यकेतुषु ॥ १४३ ॥</v>
<c>हरित्पालाशः । कृष्णः कालः
उभौ श्यामौ । शारिवा शतावरी निशा च श्यामा । "श्यामो वटे प्रया-
गस्य पारिदे वृद्धदारके । पिके च कृष्णहरितोः पुंसि स्यात्तद्वति त्रिषु ।
मरीचे सिन्धुलवणे क्लीबं स्त्री शारिवौषधौ । अप्रसूताङ्गनायां च प्रियङ्गावपि
चोच्यते । यमुनायां त्रियामायां कृष्णत्रिवृतिकौषधौ । नीलिकायाम्" इति
मेदिनी । पुण्ड्रमश्वादीनां ललाटचित्रम् । अश्वो घोटकः । "भूषा सामी-
प्यादश्वस्यैव" । "प्राधानमेव प्राधान्यम् । केतुर्ध्वजः षट्सु ललामम् । "लला-
मेत्यपि । "प्रधानध्वजशृङ्गेषु पुण्ड्रवालधिलक्ष्मसु । भूषावाजिप्रभावेषु ललामं
स्याल्ललाम च" इति रुद्रः ॥ १४३ ॥</c>

<v>सूक्ष्ममध्यात्ममप्याद्ये प्रधाने प्रथमस्त्रिषु ।
वामौ वल्गुप्रतीपौ द्वावधमौ न्यूनकुत्सितौ ॥ १४४ ॥</v>
<c>अध्यात्मं आत्मन्यधिकृतं लिङ्गदेहम् ।
अपिशब्दात्कैतवे । "सूक्ष्मं स्यात्कैतवेऽध्यात्मे पुंस्यणौ त्रिषु चाल्पके" इति
मेदिनी । आद्ये आदौ प्रधाने मुख्ये प्रथमः । त्रिष्विति यावन्मान्तमधिकारः ।
प्रतीपो विपरीतः । वल्गुर्यथा । वामलोचनाः स्त्रियः । "वामः कामे सव्ये
पयोधरे । उमानाथे प्रतीकूले चारौ वामा तु योषिति" इति हैमः । न्यूनश्च
कुत्सितश्चाधमौ ॥ १४४ ॥</c>

<v>जीर्णं च परिभुक्तं च यातयाममिदं द्वयम् ॥ इति मान्ताः ।
तुरङ्गगरुडौ तार्क्ष्यौ निलयापचयौ क्षयौ ।
श्वशुर्यौ देवरश्यालौ भातृव्यौ भ्रातृजद्विषौ ॥ १४५ ॥</v>
<c>जीर्णं प्राप्तपरिणामम् । परिभुक्तं भुक्तोजितम् ।
द्वयं यातयामसंज्ञम् । यातः यामः उपभोगकालो यस्य । तदुक्तं हैमे । "यातया-
मोऽन्यवज्जीर्णे परिभुक्तोज्झितेऽपि च" इति । इति मान्ताः । अथ यान्तानाह ।
अश्वगरूडौ तार्क्ष्यसंज्ञौ । "तार्क्ष्यस्तु स्पन्दने वाहे गरुहे गरुडाग्रजे । अश्वकर्णा-
ह्वयतरौ स्यात्" इति हैमः । निलयो गृहम् । अपचयो ह्रासः । उभौ क्षयौ ।
"क्षयो गेहे कल्पान्तेऽपचये रुजि" इति हैमः । श्यालो भार्याभ्राता । श्वशुर-
स्थापत्यं श्वशुर्यः । भ्राहपुत्रः शत्रुपुपषश्च भ्रातृव्यौ ॥ १४५ ॥</c>तृतीयं काण्डम्. 
<v>युद्धायत्योः संपरायः पूज्यस्तु श्वशुरेऽपि च ।
पश्चादवस्थायिबलं समवायश्च संनयौ ॥ १५० ॥</v>
<c>आयतिः उत्तरकालः । अपिशब्दात्पूजार्हेऽपि पूज्यः । सेनायाः पृष्ठभागे 
तिष्ठति यत्सैन्यं तत्पश्चादवस्थायिबलम् । समवायः समूहः । उभौ संनयौ ॥ १५० ॥</c>

<v>संघाते सन्निवेशे च संस्त्यायः प्रणयास्त्वमी ।
विसम्भयाच्ञाप्रेमाणो विरोधेऽपि समुच्छ्रयः ॥ १५१ ॥</v>
<c>सन्निवेशे स्थानविशेषे "विस्तृतौ च संस्त्यायः" । अमी विस्त्र-
म्भादयस्त्रयः प्रणयाः । विस्त्रम्भो विश्वासः । "प्रसरश्च प्रणयः" । "वैरोन्नत्योः
समुच्छ्रयः" इति रभसः ॥ १५१ ॥</c>

<v>विषयो यस्य यो ज्ञातस्तत्र शब्दादिकेष्वपि ।
निर्यासेऽपि कषायोऽस्त्री सभायां च प्रतिश्रयः ॥ १५२ ॥</v>
<c>यस्य मत्स्यादेर्यो जलादिर्ज्ञातो नित्यसे-
वितस्तस्य तत्र विषयः । शब्दादिकाः शब्दस्पर्शरूपरसगन्धाश्च विषयाः ।
देशगोचरौ विषयौ । निर्यासः क्वाथरसः । अपिशब्दाद्विलेपनादौ । "कषायो
रसभेदे स्यादङ्गरागे विलेपन" इति विश्वः । आश्रये "अभ्युपगमे" च प्रति-
श्रयः ॥ १५२ ॥</c>

<v>प्रायो भूम्न्यन्तगमने मन्युर्दैन्ये क्रतौ क्रुधि ।
रहस्योपस्थयोर्गुह्यं सत्यं शपथतथ्ययोः ॥ १५३ ॥</v>
<c>भूम्नि बाहुल्ये । यथा प्रायेण ब्राह्मणा भोज्याः । बाहुल्ये-
नेत्यर्थः । अन्तो नाशो गम्यतेनेन । तत्रानशने यथा । प्रायोपवेशः कृतः ।
"प्रायश्चानशने मृत्यौ तुल्यबाहुल्ययोरपि" इति विश्वः । क्रतो यज्ञे कोपे च
मन्युः । "शोके च" । रहस्यं गोप्यम् । तथ्यमृतम् । "कृतयुगे च सत्यम्" ॥ १५३ ॥</c>

<v>वीर्यं बले प्रभावे च द्रव्यं भव्ये गुणाश्रये ।
धिष्ण्यं स्थानेगृहे भेऽग्नौ भाग्यं कर्म शुभाशुभम् ॥ १५४ ॥</v>
<c>बलं सामर्थ्यम् । प्रभावस्तेजोविशेषः । तत्र वीर्यम् । "वीर्यं
तेजःप्रभावयोः । शुक्रे शक्तौ च" इति हैमः । भव्ये सत्वे गुणाश्रये पृथि-
व्यादौ द्रविणे च द्रव्यम् । "द्रव्यं भव्ये धने क्ष्मादौ जतुद्रुमविकारयोः ।
विलेपे भेषजे रीत्याम्" इति हैमः । भे नक्षत्रे । अग्रो वह्नौ । शुभाशुभमिति
शुभमशुभं वा जन्मान्तरीयं यत्कर्म तद्भाग्यमित्युच्यते । ऐश्वर्येऽपि ॥ १५४ ॥</c>सटीकामरकोशस्य [नानार्थवर्गः
<v>कशेरुहेम्नोर्गाङ्गेयं विशल्या दन्तिकाऽपि च ।
वृषाकपायी श्रीगौर्योरभिख्या नामशोभयोः ॥ १५५ ॥</v>
<c>कशेरु स्वनाम्नैव ख्यातम् । दन्तिका निकुम्भः । अपिशब्दादग्निशिखा गुडू-
च्यपि विशल्या । "त्रिपुटायां च" । श्रीर्लक्ष्मीः । "वृषाकपायी जीवन्त्यां
शतावर्युमयोः श्रियाम्" इति हैमः । नामाभिधानम् । शोभा कान्तिः तत्रा-
भिख्येति । "अभिख्या त्वभिधाने स्याच्छोभायां च यशस्यपि" इति मेदिनी ॥ १५५ ॥</c>

<v>आरम्भो निष्कृतिः शिक्षा पूजनं संप्रधारणम् ।
उपायः कर्म चेष्टा च चिकित्सा च नव क्रियाः ॥ १५६ ॥</v>
<c>आरम्भादयो नव शब्दाः क्रियाशब्दवाच्यास्तत्रारम्भे यथा ।
सर्वाः क्रिया मन्त्रमूला नृपाणाम् । निष्कृतौ प्रायश्चिते यथा । "महापात-
किनां पुंसां क्रिया प्राणान्तिका स्मृता" । शिक्षायां यथा । "क्रिया हि वस्तूप-
हिता प्रसीदति" । पूजने यथा । देवक्रियापरस्तपस्वी । संप्रधारणं विचारः ।
तत्र यथा । क्रियां विना को हि जानाति कृत्यम् । उपाये यथा । सप्त सामा-
दिकाः क्रियाः । कर्मणि यथा । निष्क्रियस्य कुतः सुखम् । चेष्टायां यथा ।
मृतः किं निष्क्रियो यतः । चिकित्सायां यथा । "पूर्वं ज्वरे समुत्पन्ने क्रिया पूर्वज्व-
रानुगा" ॥ १५६ ॥</c>

<v>छाया सूर्यप्रिया कान्तिः प्रतिबिम्बमनातपः ।
कक्ष्या प्रकोष्ठे हर्म्यादेः काञ्च्यां मध्येभबन्धने ॥ १५७ ॥</v>
<c>सूर्यप्रियादिचतुष्के छायाशब्दः । सूर्यप्रिया शनैश्चरमाता ।
कान्तौ यथा । विच्छायः । प्रतिबिम्बे यथा । संछाय आदर्शः । आतपाभावे
यथा । नष्टच्छायो मध्याह्नः । "छाया पङ्क्तौ प्रतिमायामर्कयोषित्यनातपे ।
उत्कोचे पालने कान्तो शोभायां च तमस्यपि" इति मेदिनी । हर्म्यादेः राज-
गृहादेः प्रकोष्ठेऽन्तर्गृहे । यथा । सप्त कक्ष्या अतिक्रम्येति । काञ्ची मेखला ।
मध्येभबन्धने वरत्रायाम् । मध्ये भागे यदिभबन्धनं तत्रेत्यर्थः । "कक्ष्या गृह-
प्रकोष्ठे स्यात्सादृश्योद्योगकाञ्चिषु । बृहत्तिकेभनाड्योश्च" इति हैमः" ॥ १५७ ॥</c>

<v>कृत्या क्रियादेवतयोस्त्रिषु भेद्ये धनादिभिः ।
जन्यं स्याज्जनवादेऽपि जघन्योऽन्त्येऽधमेऽपि च ॥ १५८ ॥</v>
<c>क्रिया कर्म । कृत्या देवतानामसद्दैवतविशेषः । यल्लक्ष्यं भागवते । "तया स
निर्ममे तस्मै कृत्यां कालानलोपमाम्" इति । क्रियायां यथा । कां कां कृत्याम-
कार्षीः । धनस्त्रीभूम्यादिभिर्भेदनीयो यः परराष्ट्रगतपुरुषादिस्तत्र कृत्याशब्दो
वाच्यलिङ्गः । जनवादे निन्दितवादे । अपिशब्दाद्युद्धादौ । "जन्यं हट्टे परी
वादे संग्रामे च नपुंसकम्" इति मेदिनी । अन्त्येऽधमे च जघन्यः । अपिशब्दा-
च्छिश्ने । "जघन्यं हेमले क्लीबं चरमे गर्हितेऽन्यवत्" इति मेदिनी ॥ १५८ ॥</c>तृतीयं काण्डम्.
<v>गर्ह्याहीनौ च वक्तव्यौ कल्यौ सज्जनिरामयौ ।
आत्मवाननपेतोऽर्थादर्थ्यौ पुण्यं तु चार्वपि ॥ १५९ ॥</v>
<c>चकाराद्वचनार्हेपि वक्तव्यशब्दः । "वक्तव्यं कुत्सितेऽहीने वचनार्हे च वाच्यवत्" इति
मेदिनी । अहीनस्थाने अधीन इति कुत्रचित्पाठो दृश्यते । सज्जः सोपकरणः ।
निरामयो नीरोगः । उभौ कल्यौ । कलासु साधुः कल्यः । उषस्यपि कल्यम् ।
"कल्यं प्रभाते क्लीबं स्यात्कल्यो वाक्श्रुतिवर्जिते । सज्जनीरोगदक्षेषु कल्या-
णवचनेऽपि च । उपायवचनेऽपि स्यात्" इति मेदिनी । आत्मवान् धीमान् ।
अर्थाद्योऽनपेतः अपगतो न भवति स चार्थ्यः "अर्थ्यः संप्रार्थ्ये न्याय्य-
विज्ञयोः" इति हैमः । चारु सुन्दरं अपिशब्दात्सुकृतधर्मयोः "पावने च"
पुण्यम् । "पुण्यं त्रिषु मनोज्ञे स्यात्क्लीबं सुकृतधर्मयोः" इति विश्वः ॥ १५९ ॥</c>

<v>रूप्यं प्रशस्तरूपेऽपि वदान्यो वल्गुवागपि ।
न्याय्येऽपि मध्यं सौम्यं तु सुन्दरे सोमदैवते ॥ १६० ॥</v>
इति यान्ताः ।
<c>प्रशस्तं रूपं यस्य तस्मिन् । "रूपादाहतप्रशंसयोर्यप्" इति सूत्रेण साधुः । अपि-
शब्दात् । "रूप्यं स्यादाहतस्वर्णरजते रजतेऽपि च । रम्ये प्रशस्तरूपे तु
वाच्यवत्" इति विश्वः । अपिशब्दाद्दातर्यपि वदान्यः । न्याय्ये उचितेऽपिश-
ब्दादवलग्ने च । "न्याय्यावलग्नयोर्मध्यमन्तरे चाधमे त्रिषु" इति रभसः ।
सोमदैवते यथा । सोमश्चन्द्रो दैवतमस्य सौम्यं हविः । "सौम्यो ज्ञे ना
त्रिष्वनुग्रे मनोज्ञे सोमदैवत" इति मेदिनी ॥ १६० ॥</c>

<v>निवहावसरौ वारौ संस्तरौ प्रस्तराऽध्वरौ ।
गुरू गीष्पतिपित्राद्यौ द्वापरौ युगसंशयौ ॥ १६१ ॥</v>
<c>चन्द्रोदये वितानेऽपि स्यादाम्नायोऽन्वये श्रुतौ ।
इदं सार्धं श्लोकद्वयं कुत्रचित्पुस्तके मूलेऽपि दृश्यते । इति यान्ताः । अथ
रान्तानाह । निवहो वृन्दः । अवसरः प्रस्तावः उभौ वारौ । वारः सूर्यादिदिवसे
वारोऽवसरवृन्दयोरिति । प्रस्तरो दर्भमुष्टिर्दर्भशय्या वा । अध्वरः क्रतुरुभौ
संस्तरौ । आद्यशब्दाद्वेदशास्त्राध्यापकश्च गुरुः ॥ १६१ ॥</c>

<c>"सर्वज्ञभिषजौ वैद्यौ
कुल्या कुलवधूः सरित् । फलकल्याणयोर्भव्यं योग्यं सांप्रतिके त्रिषु ॥ १ ॥</c>

<c>क्रियाचारातिक्रमेऽपि जलाधारेऽपि चाशयः । देत्याचार्येऽपि धिष्ण्यो ना
कषायः सुरभावपि ॥ २ ॥</c>सटीकामरकोशस्य [नानार्थवर्गः
<v>प्रकारौ भेदसादृश्ये आकाराविङ्गिताकृती ।
किंशारू सस्यशूकेषू मरू धन्वधराधरौ ॥ १६२ ॥</v>
<c>भेदो विशेषो यथा । पलाण्डुभेदा गूञ्जनादयः । सादृश्यं यथा । मर्कटप्रकारं करोति । इङ्गीतं
चेष्टितम् । "किंशारुर्ना सस्यशूके विशिखे कङ्कपक्षिणि" इति मेदिनी । सस्य-
स्थाने धान्य इति कुत्रचित् पाठः । धन्वा निर्जलदेशः । धराधरः पर्वतः
सोऽपि मरुस्थलीसंबन्धान्मरुः ॥ १६२ ॥</c>

<v>अद्रयो द्रुमशैलार्काः स्त्रीस्तनाब्दौ पयोधरौ ।
ध्वान्तारिदानवा वृत्रा बलिहस्तांशवः कराः ॥ १६३ ॥</v>
<c>द्रुमशैलार्केषु आद्रिशब्दो वर्तते ।
स्त्रियाः स्तनः कुचः अब्दो मेघः । उभौ पयोधरौ "पयोधरः कोशकारे
नालिकेरे स्तनेऽपि च । कशेरुमेघयोः पुंसि" इति मेदिनी । अरिः शत्रुः ।
दानवो दनुजभेदः । "वृत्रो मेघे रिपौ ध्वान्ते दानवे वासवे गिरौ" इति
हैमः । राज्ञा ग्राह्यभागो बलिः । अंशू रश्मिः ॥ १६३ ॥</c>

<v>प्रदरा भङ्गनारीरुक्बाणा अस्राः कचा अपि ।
अजातशृङ्गो गौः कालेऽप्यश्मश्रुर्ना च तूबरौ ॥ १६४ ॥</v>
<c>नारीरुक् स्त्रीणां रोगभेदः । "प्रदरो रोगभेदे स्याद्विदारशरभङ्गयोः" इति । कचाः केशाः ।
अपिशब्दात्कोणेऽप्यस्त्रः । न जाते शृङ्गे यस्य स एवंभूतो गौः । काले श्मश्रू-
त्यानसमयेऽपि यो ना पुरुषोऽश्मश्रुः श्मश्रुरहितस्तावुभावपि तूबरौ । "काल
इत्युभाभ्यां संबध्यते । तूबरोऽश्मश्रुपुरुषे प्रौढाशृङ्गारकेऽपि च । पुरुषे व्यञ्ज-
नत्यक्ते स्यात्कषायरसेऽपि च" इति मेदिनी ॥ १६४ ॥</c>

<v>स्वर्णेऽपि राः परिकरः पर्यङ्कपरिवारयोः ।
मुक्ताशुद्धौ च तारःस्याच्छारो वायौ स तु त्रिषु ॥ १६५ ॥</v>
<c>अपिशब्दाद्वित्तमात्रे
रा इत्येकाक्षरम् । "भवेत्परिकरो व्राते पर्यङ्कपरिवारयोः । "प्रगाढगात्रिका-
बन्धे विवेकारम्भयोरपि" इति विश्वः । "यत्नारम्भौ परिकरौ" इति त्रिकाण्डशेषः ।
तारो मुक्तादिसंशुद्धौ तरणे शुद्धमौक्तिके । "तारं च रजतेऽत्युच्चस्वरेऽप्यन्य-
वदीरितम्" इति विश्वः । स तु शारशब्दः । कर्बुरः शबलवर्णः । शारः स्याच्छ-
बले वाच्यलिङ्गः पुंसि समीरणे ॥ १६५ ॥</c>
तृतीयं काण्डम्.
<v>कर्बुरेऽथ प्रतिज्ञाजिसंविदापत्सु संगरः ।
वेदभेदे गुप्तवादे मन्त्रो मित्रो रवावपि ॥ १६६ ॥</v>
<c>आजिर्युद्धम् । संवित् क्रिया-
कारः । प्रतिज्ञायां यथा । सत्यसंगरः । "संगरो युधि चापदि । क्रियाकारे
विषे चाङ्गगीकारे क्लीबं शमीफले" इति मेदिनी । गुप्तवादे रहसिकर्तव्यावधा-
रणे मन्त्रः । "मन्त्री देवादिसाधने । वेदांशे गुप्तवादे च" इति हैमः । अपिशब्दा-
त्सख्यौ मित्रं क्लीबम् । मित्रं सुहृदि न द्वयोरित्युक्तत्वात् ॥ १६६ ॥</c>

<v>मखेषु यूपखण्डेऽपि स्वरुर्गुह्येऽप्यवस्करः ।
आडम्बरस्तूर्यरवे गजेन्द्राणां च गर्जिते ॥ १६७ ॥</v>
<c>"यूपे तक्ष्यमाणे प्रथमपतितं शकलं यूपखण्डम्" । अपिशब्दाद्दम्भौलौ च स्वरुः ।
स्वरुर्वज्रध्वनौ बाणे यूपखण्डेऽपि च स्वरुः । गुह्ये उपस्थे । अपिशब्दाद्गूथे-
ऽप्यवस्करः । तूर्यरवो वाद्यध्वनिः । "आडम्बरः समारम्भे गजगर्जिततूर्ययोः"
इति कोशान्तरम् ॥ १६७ ॥</c>

<v>अभिहारोऽभियोगे च चौर्ये सन्नहनेऽपि च ।
स्याज्जङ्गमे परीवारः खङ्गकोशे परिच्छदे ॥ १६८ ॥</v>
<c>अभियोगोऽभिग्रहणम् । चोरस्य कर्म चौर्यम् । सन्न-
हनं कवचादिग्रहणम् । एतेष्वभिहारः । जङ्गमे जङ्गमविशेषे परिजन इति]
यावत् । खङ्गकोशे असिपिधायके चर्मादौ परिच्छदे उपकरणे परीवारः ॥ १६८ ॥</c>

<v>विष्टरो विटपी दर्भमुष्टिः पीठाद्यमासनम् ।
द्वारि द्वाःस्थे प्रतीहारः प्रतीहार्यप्यनन्तरे ॥ १६९ ॥</v>
<c>विटपी वृक्षः । दर्भमुष्टिपरिमाणं तु । पञ्चाशता भवेद्ब्रह्मा तदर्धेन
तु विष्टर इत्यादि । पीठमाद्यं यस्य तदासनं च विष्टरः । आद्यशब्दात् कृष्णा-
जिनादि । अत्र पीठं काष्ठादिमयमासनम् । द्वाःस्थे द्वारपाले प्रतीहारः ।
अनन्तरोक्ते प्रतीहारे प्रतीहारीत्यपि शब्दः । स तु पुंव्यक्तावपि स्त्रियाम् ।
"उपसर्गस्य घञि" इति दीर्घः । गौरादित्वात् ङीष् । अपिशब्दात् "द्वाःस्थितायां
च योषिति" इति मेदिनी । अयमिन्नन्त इति न भ्रमितव्यम् । रान्तेषु तस्य पाठा-
योगात् ॥ १६९ ॥</c>

<v>विपुले नकुले विष्णौ बभ्रुर्ना पिङ्गले त्रिषु ।
सारो बले स्थिरांशे च न्याय्ये क्लीबं वरे त्रिषु ॥ १७० ॥</v>
<c>विपुल इति नकुलविशेषणम् । तेन विशालनकुले विष्णौ
च बभ्रुः पुंसि । पिङ्गले त्रिषु । "बभ्रुः पिङ्गाऽङ्गिशूलिषु । मुनौ विशाले
नकुले विष्णा" इति हैमः । स्थिरांशो वृक्षादेः कठोरभागः । तत्र यथा ।
शिंशपासारः । न्याय्ये न्यायादनपेते । वरे श्रेष्ठे । "सारो बले स्थिरांशे च
मज्ज्नि पुंसि जले धने । न्याय्ये क्लीबं त्रिषु वरे" इति मेदिनी ॥ १७० ॥</c>सटीकामरकोशस्य [नानार्थगः
<v>दुरोदरो द्यूतकारे पणे द्यूते दुरोदरम् ।
महारण्ये दुर्गपथे कान्तारं पुन्नपुंसकम् ॥ १७१ ॥</v>
<c>"द्यूतकारे पणे च" । दुरोदरश्चतुरक्षरः । द्यूते दुरोदरं क्लीबम् । दुर्गपथे
दर्गवर्त्मनि । "कान्तारोऽस्त्री महारण्ये बिले दुर्गमवर्त्मनि । पुंसि स्यादिक्षु-
भेद" इति मेदिनी ॥ १७१ ॥</c>

<v>मत्सरोऽन्यशुभद्वेषे तद्वत्कृपणयोस्त्रिषु ।
देवाद्वृते वरः श्रेष्टे त्रिषु क्लीबं मनाक्प्रिये ॥ १७२ ॥</v>
<c>अन्यशुभद्वेषे परसंपत्त्यसहने मत्सरः पुंसि । 
तद्वति मात्सर्ययुक्ते कृपणे च मत्सरोऽभिधेयलिङ्गकः । देवाद्देवसकाशाद्वृ-
तेऽभीप्सिते वरः पुंसि । श्रेष्ठे त्रिषु । मनाक्प्रिये ईषदिष्टे क्लीबम् । "वरो
जामातरि वृतौ देवतादेरभीप्सिते । षिङ्गे पुंसि त्रिषु श्रेष्ठे कुङ्गकुमे तु नपुंस-
कम् । वरी प्रोक्ता शतावर्यां वरा च स्यात्फलत्रिके । मनागिष्टे वरं क्लीबं
केचिदाहुस्तदव्ययम्" इति मेदिनी ॥ १७२ ॥</c>

<v>वंशाङ्कुरे करीरोऽस्त्री तरुभेदे घटे च ना ।
ना चमूजघने हस्तसूत्रे प्रतिसरोऽस्त्रियाम् ॥ १७३ ॥</v>
<c>वंशस्य वेणोरङ्कुरे करीरः
पुन्नपुंसकयोः । ना पुमान् । चमूजघने सेनापश्चाद्भागे प्रतिसरो ना पुंलिङ्गः ।
हस्तसूत्रे मङ्गलार्थे मन्त्रैरभिमन्त्रितं सूत्रं यत्करे बद्ध्यते तत्र । "भवेत्प्रतिसरो
मन्त्रभेदे माल्ये च कङ्कणे । व्रणशुद्धौ चमूपृष्ठे पुंसि न स्त्री तु मण्डले । आरक्षे
करसूत्रे च नियोज्ये त्वन्यलिङ्गके" इति मेदिनी ॥ १७३ ॥</c>

<v>यमानिलेन्द्रचन्द्रार्कविष्णुसिंहांशुवाजिषु ।
शुकाहिकपिभेकेषु हरिर्ना कपिले त्रिषु ॥ १७४ ॥</v>
<c>यमादिषु चतुर्दशसु हरिशब्दो वर्तते । तत्र त्रयोदशसु ना पुमान् । कपिलवर्णे त्रिलिङ्गः ।
अनिलो वायुः । अंशुः किरणः । वाजी हयः । शुकः पक्षिभेदः । अहिः
सर्पः । "लोकान्तरहरिद्वर्णयोश्च हरिः" ॥ १७४ ॥</c>
तृतीयं काण्डम्.
<v>शर्करा कर्परांशेऽपि यात्रा स्याद्यापने गतौ ।
इरा भूवाक्सुराऽप्सु स्यात्तन्दी निद्राप्रमीलयोः ॥ १७५ ॥</v>
<c>कर्परांशें सिकतासु । अपिशब्दाखण्डविकृत्यादौ शर्कराशब्दः । "शर्करा खण्डविकृतावुपलाकर्प-
रांशयोः । शर्करान्वितदेशेऽपि रुग्भेदे शकलेऽपि च" इति मेदिनी । याप्यते-
ऽनेन यापनं तस्मिन् । "यात्रा तु यापनोपाये गतौ देवार्चनोत्सवे" इति
विश्वः । भ्वादिषु चतुर्षु इराशब्दः । सुरा मद्यम् । आपो जलम् । श्रमादिना
सर्वेद्रियापटुत्वं प्रमीला । "तन्द्रेति टाबन्तोऽपि" ॥ १७५ ॥</c>

<v>धात्री स्यादुपमाताऽपि क्षितिरप्यामलक्यपि ।
क्षुद्रा व्यङ्गा नटी वेश्या सरघा कण्टकारिका ॥ १७६ ॥</v>
<c>उपमात्रादिषु धात्रीशब्दः । उपमाता क्षीरप्रदा । क्षितिः पृथ्वी । आमलकी वृक्षभेदः ।
अपिना जनन्यपि धात्री । व्यङ्गादिषु क्षुद्रा । व्यङ्गा हीनाङ्गी । नटी नर्त-
नशीला । सरघा मधुमक्षिका । कण्टकारिका बृहती । "क्षुद्रा व्याघ्रीनटी-
व्यङ्गाबृहतीसरघासु च । चाङ्गेरिकायां हिंसायां मक्षिकामात्रवेश्ययोः" इति
हैमः ॥ १७६ ॥</c>

<v>त्रिषु क्रूरेऽधमेऽल्पेऽपि क्षुद्रं मात्रा परिच्छदे ।
अल्पे च परिमाणे सा मात्रं कार्त्स्न्येऽवधारणे ॥ १७७ ॥</v>
<c>क्रूरादित्रये क्षुद्रं त्रिषु । "क्षुद्रो दरिद्रे कृपणे निकृष्टेऽल्प-
नृशंसयोः" इति हैमः । परिच्छदादित्रये मात्रा स्त्रियाम् । कार्त्स्न्यादिद्वये
क्लीबम् । परिच्छदे यथा । महामात्रः । अल्पे यथा । शाकमात्रा । परिमाणे
यथा । किं हस्तिमात्रोऽङ्कुशः । कार्त्स्न्ये यथा । जीवमात्रं न हिंस्यात् ।
अवधारणे तु । पयोमात्रं भुङ्क्ते । धने कर्णभूषायां वर्णावयवे च मात्रा ।
"मात्रं त्ववधृतौ स्वार्थे कार्त्स्न्ये मात्रा परिच्छदे । अक्षराऽवयवे द्रव्ये मानेऽल्पे
कर्णभूषणे । काले वृत्ते च" इति हैमः ॥ १७७ ॥</c>

<v>आलेख्याश्चर्ययोश्चित्रं कलत्रं श्रोणिभार्ययोः ।
योग्यभाजनयोः पात्रं पत्रं वाहनपक्षयोः ॥ १७८ ॥</v>
<c>आलेख्यं भित्त्यादौ नाना-
वर्णलेखनम् । "चित्रं खे तिलकेऽद्भुते । आलेख्ये कर्बुर" इति हैमः ।
श्रोणिः कटिः । "दुर्गस्थाने नृपादीनां कलत्रं श्रोणिभार्ययोः" इति रभसः ।
योग्ये यथा । दानपात्रं श्रोत्रियः "पात्रं तु भाजने योग्ये पात्रं तीरद्वयां-
तरे । पात्रं स्त्रुवादौ पर्णे च राजमन्त्रिणि चेष्यते" इति विश्वः । पर्णे च पत्रम् ।
"पत्रं तु वाहने पर्णे पक्षे च शरपक्षिणोः" इति विश्वः ॥ १७८ ॥</c>सटीकामरकोशस्य [नानार्थवर्गः
<v>निदेशग्रन्थयोः शास्त्रं शस्त्रमायुधलोहयोः ।
स्याज्जटांशुकयोर्नेत्रं क्षेत्रं पत्नीशरीरयोः ॥ १७९ ॥</v>
<c>निदेश आशा । ग्रन्थो व्याकरणादिः । तत्र शास्त्रम् । जटा वृक्षमूलम् । अंशुकं वस्त्र-
भेदः । नेत्रं वस्त्रविशेषः स्यादिति मञ्जरी । "नेत्रं मथिगुणे वस्त्रभेदे मूले
द्रुमस्य च । रथे चक्षुषि नद्यां तु नेत्री नेतरि वाच्यवत्" इति मेदिनी ।
पल्यां देहे च क्षेत्रम् । "क्षेत्रं शरीरे केदारे सिद्धस्थानकलत्रयोः" इति मेदि-
नीविश्वप्रकाशौ । "इदं शरीरं कौन्तेय क्षेत्रमित्यभिधीयते" इति श्रीमद्भगवद्गी-
तायाम् ॥ १७९ ॥</c>

<v>मुखाग्रे क्रोडहलयोः पोत्रं गोत्रं तु नाम्नि च ।
सत्रमाच्छादने यज्ञे सदादाने वनेऽपि च ॥ १८० ॥</v>
<c>क्रोडः सूकरः । तस्य हलस्य च मुखाग्रे पोत्रम् । "पोत्रं
वस्ने मुखाग्रे च सूकरस्य हलस्य च" इति विश्वः ।चकाराद्गोत्रं शैले कुलेऽपि
च । "गोत्रं कुलाख्ययोः । संभावनीये बोधे च काननक्षेत्रवर्त्मसु" इति
मेदिनी । आच्छादनं वस्त्रम् । सदादानं नित्यत्यागः । "अपिशब्दाद्वने
कैतवे च सत्रशब्दः ॥ १८० ॥</c>

<v>अजिरं विषये कायेऽप्यम्बरं व्योम्नि वाससि ।
चक्रं राष्ट्रेऽप्यक्षरं तु मोक्षेऽपि क्षीरमप्सु च ॥ १८१ ॥</v>
<c>विषये रूपादौ अपिना चत्वरे अजिरम् ।
"अजिरं दर्दुरे काये विषये प्राङ्गणेऽनिले" इति हैमः । व्योम्न्याकाशे ।
वाससि वस्ने । "अम्बरं वाससि व्योम्नि कार्पासे च सुगन्धके" इति विश्वः ।
अपिशब्दात्सैन्यरथाङ्गयोश्चक्रम् । "चक्रं प्रहरणे गणे । कुलालाद्युपकरणे
राष्ट्रे सैन्यरथाङ्गयोः । जलावर्ते दम्भे" इति हैमः । अपिशब्दापूर्णब्रह्मणो-
रप्यक्षरम् । "अक्षरं स्यादपवर्गे परमब्रह्मवर्णयोः । गगने धर्मतपसोरम्बरे
मूलकारणे" इति हैमः । "द्वाविमौ पुरुषौ लोके क्षरश्चाक्षर एव च । क्षरः
सर्वाणि भूतानि कूटस्थोऽक्षर उच्यते" इति भगवद्गीतायामक्षरवाच्यः कश्चित
कूटस्थः पुमान् प्रतीयते । चकाराद्दग्धे क्षीरम् ॥ १८१ ॥</c>

<v>स्वर्णेपि भूरिचन्दौ द्वौ द्वारमात्रेऽपि गोपुरम् ।
गुहादम्भौ गह्वरे द्वे रहोऽन्तिकमुपह्वरे ॥ १८२ ॥</v>
<c>भूरिशब्दश्चन्द्रशब्द-
श्चैतौ द्वौ रन्तौ स्वर्णेऽपि वर्तेते । तत्र स्वर्णे भूरि रूपभेदात् क्लीबम् । अपि-
शब्दात् । "भूरिर्ना वासुदेवे च हरे च परमेष्ठिनि । नपुंसकं सुवर्णे च प्राज्ये
स्याद्वाच्यलिङ्गके" इति मेदिनी । कर्पूरादौ च चन्द्रः । "चन्द्रः कर्पूरकाम्पिल्लसु-
धांशस्वर्णवारिषु" इति मेदिनी । न केवलं पूरे किं तु द्वारमात्रेऽपि गोपुरम् ।
"गोपुरं द्वारि पूर्द्वारि कैवर्तीमुस्तकेऽपि च" इति मेदिनी । गहरस्तु गुहादम्भनिकुं-
ञ्जगहनेष्वपि" इति विश्वः । रहो विजनम् । अन्तिकं समीपम् । द्वे उपह्वरसंज्ञे ॥ १८२ ॥</c>तृतीयं काण्डम्.
<v>पुरोऽधिकमुपर्यग्राण्यगारे नगरे पुरम् ।
मन्दिरं चाथ राष्ट्रोऽस्त्री विषये स्यादुपद्रवे ॥ १८३ ॥</v>
<c>पुर इत्यादीनि त्रीणि अपशब्दवाच्यानि । तत्र पुरः पुरस्तात् ।
यथा । अग्रगामी । अधिकं यथा । साग्रं शतम् । उपरि यथा । वृक्षाग्रम् ।
"अग्रं पुरस्तादुपरि परिमाणे पलस्य च । आलम्बने समूहे च प्रान्ते च स्यान्न-
पुंसकम् । अधिके च प्रधाने च प्रथमे चाभिधेयवत्" इति मेदिनी । पुरं मन्दिरं
चेति द्वयमगारे गृहे नगरे च वर्तते । "गृहोपरिगृहं पुरम्" इति धरणिः । "पुरं
शरीरे नगरे गृहपाटलिपुत्रयोः" इति हैमः । "मन्दिरं नगरे क्लीबम्" इति मेदिनी ।
विषये जनपदे उपद्रवे मरणादौ च राष्ट्रः । "स च पुन्नपुंसकः" ॥ १८३ ॥</c>

<v>दरोऽस्त्रियां भये श्वःभ्रे वज्रोऽस्त्री हीरके पवौ ।
तन्त्रं प्रधाने सिद्धान्ते सूत्रवाये परिच्छदे ॥ १८४ ॥</v>
<c>श्वभ्रे गर्ते । हीरके मणिभेदे । पवौ भिदुरे । प्रधाने यथा । स्वतन्त्रः । सिद्धान्ते
यथा । तान्त्रिकः । सूत्रवायपरिच्छदयोश्च तन्त्रशब्दः । "तन्त्रं कुटुम्बकृत्ये
स्यात्सिद्धान्ते चौषधोत्तमे । प्रधाने तन्तुवाये च शास्त्रभेदे परिच्छदे । श्रुति-
शाखान्तरे हेतावुभयार्थप्रयोजने । इतिकर्तव्यतायां च" इति मेदिनी ॥ १८४ ॥</c>

<v>औशीरश्चामरे दण्डेऽप्यौशीरं शयनासने ।
पुष्करं करिहस्ताग्रे वाद्यभण्डमुखे जले ।
<c>व्योम्नि खङ्गफले पद्मे तीर्थौषधिविशेषयोः ॥ १८५ ॥</v>
चामर इति दण्डविशेषणम् । चमरस्यायं चामरस्तत्र । शयनासनयोः समुदित-
योरौशीरसंज्ञेति स्वामी । सुभूतिस्तु पृथगेव व्याख्यत् । गजशुण्डाग्रादिष्वष्टसु
पुष्करम् । वाद्यभाण्डं वादनीयपात्रं तन्मुखे । खङ्गफले खङ्गमध्ये । पद्मे नलिने ।
तीर्थविशेषे कुष्ठाख्यौषधिविशेषे च । "पुष्करं द्वीपतीर्थाहिखगराजौषधान्तरे ।
तूर्यास्येऽसिफले काण्डे शुण्डाग्रे खे जलेऽम्बुजे" इति हैमः ॥ १८५ ॥</c>सटीकामरकोशस्य [नानार्थवर्गः
<v>अन्तरमवकाशावधिपरिघानान्तर्धिभेदतादर्थ्ये ।
छिद्रात्मीयविनाबहिरवसरमध्येऽन्तरात्मनि च ॥ १८६ ॥</v>
<c>अवकाशादिषु त्रयोदशसु अन्तरशब्दः । अवकाशे यथा । अन्तरे हिमम् । अवधौ 
यथा । मासान्तरे देयम् । परिधाने यथा । अन्तरे शाटकाः परिधानीया इत्यर्थः ।
अन्तर्धौ यथा । पर्वतान्तरितो रविः । भेदे यथा । यदन्तरं सर्षपशैलराजयोः ।
तादर्थ्ये यथा । त्वदन्तरेण ऋणमेतत् । छिद्रे यथा । परान्तरे प्रहर्तव्यम् ।
आत्मीये यथा । अयमत्यन्तरो मम । विनार्थे यथा । अन्तरेण पुरुषकारमिति ।
बहिर्यथा । अन्तरे चण्डालगृहाः । बाह्या इत्यर्थः । अवसरे यथा । अन्तरङ्गः
सेवकः । मध्ये यथा । आवयोरन्तरे जातः पर्वतः । अन्तरात्मनि यथा । दृष्टो-
न्तरे ज्योतीरूपः । चकारात्साद्दश्ये यथा । हकारस्य घकारोऽन्तरतमः ॥ १८६ ॥</c>

<v>मुस्तेऽपि पिठरं राजकशेरुण्यपि नागरम् ।
शार्वरं त्वन्धतमसे घातुके भेद्यलिङ्गकम् ॥ १८७ ॥</v>
<c>पिठरशब्दः मुस्ते मुस्तके । अपिशब्दान्मन्थाने । "पिठरः स्थाल्यां ना क्लीबं
मुस्तमन्थानदण्डयोः" इति मेदिनी । राजकशेरु जलजतृणमूलं "नागरमोथा इति
ख्यातम्" । "नागरं मुस्तके शुण्ठ्यां विदग्धे नगरोद्भवे" इति मेदिनी । अन्धतमसे
गाढान्धकारे । घातुके हिंस्त्रे शार्वरशब्दः । "घातुकेमे नृलिङ्गकमित्यपि पाठः ।
घातुकश्वासाविभश्च तत्र पुलिङ्गमित्यर्थः" ॥ १८७ ॥</c>

<v>गौरोऽरुणे सिते पीते व्रणकार्यप्यरुष्करः ।
जठरः कठिनेऽपि स्यादधस्तादपि चाधरः ॥ १८८ ॥</v>
<c>"गौरः पीतेऽरुणे श्वेते
विशुद्धे चाभिधेयवत् । ना श्वेतसर्षपे चन्द्रे न द्वयोः पद्मकेसरे" इति मेदिनी ।
भल्लातकफलेऽप्यरुष्करः । "अरुष्करो व्रणकृति त्रिषु भल्लातके पुमान्" इति
मेदिनी । "व्रणकार्येऽप्यरुष्कर इत्यपि पाठः" । उदरेऽपि जठरः । "जठरः
कुक्षिवृद्धयोः इति हैमः । अधस्तादनूर्ध्वे ओष्ठेऽपि "हीनेऽपि च" अधरः ॥ १८८ ॥</c>
तृतीयं काण्डम्.
<v>अनाकुलेऽपि चैकाग्रो व्यग्रो व्यासक्त आकुले ।
उपर्युदीच्यश्रेष्टेष्वप्युत्तरः स्यादनुत्तरः ॥ १८९ ॥</v>
<c>अनाकुले स्वस्थे । अपिशब्दादेकतानेऽपि । व्यासक्ते द्विधा
व्यापृते । आकुलेऽनेकार्थे न्यस्तचित्ते व्यग्रः । उपर्यादित्रये उत्तरः । उपरि यथा,
इत उत्तरम् । उदीच्ये यथा । नर्मदोत्तरे विक्रमशकः । श्रेष्ठे यथा । मुनिषूत्तरो
वसिष्ठः । "उत्तरं प्रतिवाक्ये स्यादुर्ध्वोदीच्योत्तमेऽन्यवत् । उत्तरस्तु विरा-
टस्य तनये दिशि चोत्तरा" इति विश्वः । एषामुपर्यादीनां विपर्यये वैपरीत्ये श्रेष्ठे
चानुत्तरः । श्रेष्ठे तु न विद्यमान उत्तरः श्रेष्ठो यस्मादिति विग्रहः ॥ १८९ ॥</c>

<v>एषां विपर्यये श्रेष्ठे दूरानात्मोत्तमाः पराः ।
स्वादुप्रियौ तु मधुरौ क्रूरौ कठिननिर्दयौ ॥ १९० ॥</v>
<c>दूरादयस्त्रयः पराः । अनात्मा आत्मनोऽन्यः । "परः श्रेष्ठारिदूरान्योत्तरे
क्लीबं तु केवले" इति मेदिनी । रसे च मधुरः । "क्रूरस्तु कठिने घोरे नृशंसे
त्वभिधेयवत्" इति विश्वः ॥ १९० ॥</c>

<v>उदारो दातृमहतोरितरस्त्वन्यनीचयोः ।
मन्दस्वच्छन्दयोः स्वैरः शुभ्रमुद्दीप्तशुक्लयोः ॥ १९१ ॥</v>
<c>दक्षिणे चोदारस्त्रिषु । "उदारो दातृमह-
तोर्दक्षिणे चाभिधेयवत्" इति कोशान्तरात् । नीचः पामरः । स्वच्छन्दः
स्वाधीनः । प्रदीप्ते शुक्ले च शुभ्रम् । "शुभ्रं स्यादभ्रके क्लीबमुद्दीप्तशुक्लयो-
स्त्रीषु" इति मेदिनी ॥ १९१ ॥</c>

<v>इति रान्ताः । चूडा किरीटं केशाश्च संयता मौलयस्त्रयः ।
द्रुमप्रभेदमातङ्गकाण्डपुष्पाणि पीलवः ॥ १९२ ॥</v>
<c>इति रान्ताः । अथ लान्तानाह । चूडा
शिखा । किरीटं मुकुटम् । संयता बद्धा ये च केशास्ते त्रयो मौलयः ।
त्रय इति मोलेः पुंस्त्वसूचनायोक्तम् । "मौलिः किरीटे धम्मिल्ले चूडाया-
मनपुंसकम् । नाऽशोकद्रौ स्त्रियां भूमौ" इति तु मेदिनी । "पीलुः पुमान्
प्रसोने स्यात्परमाणौ मतङ्गजे । अस्थिखण्डे च तालस्य काण्डपादपभेदयोः" इति
मेदिनी । मातङ्गो गजः । काण्डो बाणः ॥ १९२ ॥</c>

<v>कृतान्तानेहसोः कालश्चतुर्थेऽपि युगे कलिः ।
स्यात्कुरङ्गेऽपि कमलः प्रावारेऽपि च कम्बलः ॥ १९३ ॥</v>
<c>अनेहाः समयः । "कालो
मृत्यौ महाकाले समये यमकृष्णयोः" इति मेदिनी । कलहेऽपि कलिः "कलिः
स्त्रि कलिकायां ना शूराजिकलहे युगे" इति मेदिनी । अपिशब्दात्कमलं सलिले
ताम्रे जलजे व्योम्नि भेषजे । प्राव्रियत इति प्रावारः । सास्त्रायां नाग-
राजेऽपि कुमावपि च कम्बलः ॥ १९३ ॥</c>सटीकामरकोशस्य [नानार्थवर्गः
<v>करोपहारयोः पुंसि बलिः प्राण्यङ्गजे स्त्रियाम् ।
स्थौल्यसामर्थ्यसैन्येषु बलं ना काकसीरिणोः ॥ १९४ ॥</v>
<c>करो राजदेयभागः । उपहार
उपचारः । तत्र बलिः पुंसि । "दैत्यप्रभेदे च बलिः" । प्राण्यङ्गजे त्वक्सं-
कोचे बलिः स्त्रियाम् । स्थौल्यादित्रये बलम् । "बलं गन्धरसे रूपे स्थामनि
स्थौल्यसैन्ययोः इति मेदिनी । काले हलायुधे च बलो ना पुमान् ।
"बलिस्तु बलिनि काके दैत्यभेदे हलायुढे" इति हैमः ॥ १९४ ॥</c>

<v>वातूलः पुंसि वात्यायामपि वातासहे त्रिषु ।
भेद्यलिङ्गः शठे व्यालः पुंसि श्वापदसर्पयोः ॥ १९५ ॥</v>
<c>वात्यायां वातसमूहे । वातविकारासहे प्राणिनि वातूलस्त्रिषु । "वातूलो वातुलोऽपि
स्यात्" इति द्विरूपकोशाद्ध्रस्वमध्योऽपि । शठे व्यालो वाच्यलिङ्गः । दुष्ट-
गजे सिंहेऽपि च व्यालः ॥ १९५ ॥</c>

<v>मलोऽस्त्री पापविट्किट्टान्यस्त्री शूलं रुगायुधम् ।
शङ्कावपि द्वयोः कीलः पालिः स्त्र्यश्यङ्कपङ्क्तिषु ॥ १९६ ॥</v>
<c>विद् विष्ठा । किट्टं स्वेदादिजन्यं मलम् ।
कृपणे च विशेष्यलिङ्गम् । "शूलोऽस्त्री रोग आयुधे । मृत्युकेतनयोगेषु" इति
मेदिनी । शङ्कौ लोहादिमयकीलके । अपिशब्दाज्ज्वालायामपि कीलः ।
स्त्रियां तु कीला । कीलोऽग्नितेजसि । "कफोणिस्तम्भयोः शङ्कौ" इति तु
हैमः । पालिः स्त्रीलिङ्गा । अतः पाली च । अश्रिर्धारा कोणो वा । अङ्क
उत्सङ्गः चिह्नं वा । पङ्क्तिः श्रेणिः । "पालिः कर्णलतायां स्यात्प्रदेशे पङ्क्ति-
चिह्नोयोः" इत्यजयः । "सश्मश्रुयुवती पालिः पङ्क्तिः कर्णलतापि च" इति त्रिकाण्ड-
शेषः । "पालिः कर्णलताग्रेऽश्रौ पङ्क्तावङ्कप्रभेदयोः । छात्रादिदेये स्त्री पाली
यूकासश्मश्रुयोषितोः" इति मेदिनी ॥ १९६ ॥</c>

<v>कला शिल्पे कालभेदेऽप्याली सख्यावली अपि ।
अब्ध्यम्बुविकृतौ वेला कालमर्यादयोरपि ॥ १९७ ॥</v>
<c>शिल्पे गीतवाद्यादिनैपुण्ये ।
कालभेदे त्रिंशत्काष्ठात्मके काले कला । "अपिना कला स्यान्मूलरैवृद्धौ
शिल्पादावंशमात्रके । षोडशांशे च चन्द्रस्य कलनाकालमानयोः" इति
मेदिनी । सख्यां पङ्क्तौ चालिः । आलिर्विशदाशये । "त्रिषु स्त्रियां वय-
स्यायां सेतौ पङ्क्तौ च कीर्तिता" इति मेदिनी । अब्ध्यम्बुविकृतौ चन्द्रोदयादिना
जलधिजलवृद्धौ काले मर्यादायां च वेला । "वेला काले च जलधेस्तीरनीरवि-
कारयोः । अक्लिष्टमरणे रोगे सीम्नि वाचि बुधस्त्रियाम् । भोजनेऽपीश्वणां
स्यात्" इति विश्वप्रकाशः ॥ १९७ ॥</c>तृतीयं काण्डम्.
<v>बहुलाः कृत्तिका गावो बहुलोऽग्नौ शितौ त्रिषु ।
लीला विलासक्रिययोरुपला शर्करापि च ॥ १९८ ॥</v>
<c>कृत्तिकाः ताराः । बहुत्वाद्बहुत्वम् । गावो
धेनवो बहुलाख्याः । अग्नौ च बहुलः पुंसि । शितौ कृष्णवर्णे त्रिषु । "बहुला
नीलिकायां स्यादेलायां गवि योषिति । कृत्तिकासु स्त्रियां भूम्नि विहायसि
नपुंसकम् । पुंस्यग्नौ कृष्णपक्षे च वाच्यवत्प्राज्यकृष्णयोः' इति मेदिनी ।
विलासे क्रियायां च लीला । "लीला विदुः केलिविलासखेलाशृङ्गारभाव-
प्रभवक्रियासु" इति विश्वप्रकाशः । शर्कराः सिकताः खण्डविकृतिर्वा ।
अश्मनि पुंसि । उपलः प्रस्तरे रत्ने शर्करायां स्मृतोपला ॥ १९८ ॥</c>

<v>शोणितेऽम्भसि कीलालं मूलमाद्ये शिफामयोः ।
जालं समूह आनायगवाक्षक्षारकेष्वपि ॥ १९९ ॥</v>
<c>शोणिते रक्ते अम्भसि जले च कीलालं नाम । आद्ये शिफायां वृक्षजटायां मे नक्षत्र-
विशेष मूलम् । आद्ये यथा । मूलप्रकृतिः "मूलं पार्श्वाद्ययोरुडौ । विकुञ्जशि-
फयोः स्वीये शिलायां च वशीकृतौ । प्रतिष्ठायाम्" इति हैमः । अर्थयोरिति
पाठे मूलं धनम् । समूहे जालं यथा जनजालम् । आनायः शणसूत्रादिकृतो
रज्जुसङ्घः । गवाक्षो वातायनम् । क्षारकोऽस्फुटकलिका । एतेषु जालम् ।
"दम्भेऽपि जालम्" ॥ १९९ ॥</c>

<v>शीलं स्वभावे सद्वृत्ते सस्ये हेतुकृते फलम् ।
छदिर्नेत्ररुजोः क्लीबं समूहे पटलं न ना ॥ २०० ॥</v>
<c>स्वभावे प्रकृतौ सद्वृत्ते सच्चरिते शीलम् ।
सस्ये "वृक्षादीनां फलं सस्यम्" इत्युक्ते हेतुकृते हेतुना साधिते । यथा
यागस्य फलं स्वर्गः । बाणाग्रेऽपि फलम् । "फलं हेतुकृते जातीफलेफलक-
सस्ययोः । त्रिफलायां च कक्कोले शस्त्राग्रे व्युष्टिलाभयोः इति हैमः । छदिश्च
नेत्ररुक् च छदिर्नेत्ररुजौ तयोः । छदिषि गृहाच्छादने । समूहे न नेत्युक्ते
पटलं पटलेति च । "अथ पटलं पिटके च परिच्छदे । छदिर्दृग्रोगतिलके
क्लीबं वृन्दे पुनर्न ना" इति मेदिनी ॥ २०० ॥</c>सटीकामरकोशस्य [नानार्थवर्गः
<v>अधःस्वरूपयोरस्त्री तलं स्याच्चामिषे पलम् ।
और्वानलेऽपि पातालं चैलं वस्त्रेऽधमे त्रिषु ॥ २०१ ॥</v>
<c>अघो यथा । रसातलम् । स्वरूपे 
यथा । वक्षस्तलम् । "तलं स्वरूपाधरयोः खङ्गमुष्टिचपेटयोः" इति । "तलं स्वरूपे
ऽनूर्ध्वेऽस्त्री क्लीबं ज्याघातवारणे । कानने कार्यवीजे च पुंसि तालमहीरुहे ।
चपेटे च त्सरौ तन्त्रीघाते सव्येन पाणिना" इति मेदिनी । "पलमुन्मानमांसयोः"
इति रुद्रः । और्वानले वाडवाग्नौ । "विवरे पातालम्" । "पातालं नागलोके
स्याद्विवरे वाडवानले" । वस्त्रे चैलं क्लीबं अधमे स्त्रिषु । स्त्रीत्वे तु चैली । "चेलमि-
त्यपि पाठः" ॥ २०१ ॥</c>

<v>कुकूलं शङ्कुभिः कीर्णे श्वभ्रे ना तु तुषानले ।
निर्णीते केवलमिति त्रिलिङ्गं त्वेककृत्स्नयोः ॥ २०२ ॥</v>
<c>शङ्कुभिः कीर्णे कीलैर्व्याप्ते श्वभ्रे गर्ते कुकूलम् ।
तुषाग्नौ कुकूलः । निर्णीते निश्चिते यथा । केवलं मूर्खः । एकस्मिन्यथा ।
केवलोऽयं व्रजति । कृत्स्ने यथा । केवला भिक्षवः । स्त्रीलिङ्गे केवली ।
"केवलः कुहने पुमान्" इति मेदिनी ॥ २०२ ॥</c>

<v>पर्याप्तिक्षेमपुण्येषु कुशलं शिक्षिते त्रिषु ।
प्रवालमङ्कुरेऽप्यस्त्री त्रिषु स्थूलं जडेऽपि च ॥ २०३ ॥</v>
<c>पर्याप्तिः सामर्थ्यम् । शिक्षिते
कुशलं त्रिषु । यथा कुशला कुलवधूः । "प्रवालोऽस्त्री किसलयं वीणादण्डे च
विद्रुमे" इति मेदिनी । स्थूलं पीवरेऽपि त्रिषु । "स्थूलं कूटेऽथ निष्प्रज्ञे पीवरे
चान्यलिङ्गके" इति मेदिनी ॥ २०३ ॥</c>

<v>करालो दन्तुरे तुङ्गे चारौ दक्षे च पेशलः ।
मूर्खेऽर्भकेऽपि बालः स्याल्लोलश्चलसतृष्णयोः ॥ २०४ ॥</v>
<c>दन्तुरे उन्नतदन्तयुक्ते । यथा दंष्ट्राकरालः ।
तुङ्गे उन्नते । "करालो दन्तुरे तुङ्गगे भीषणे चाभिधेयवत् । स सर्जरसतैले ना क्लीबं
कृष्णकुठेरले" इति मेदिनी । चारुदक्षयोः पेशलः । "बालोऽज्ञेऽश्वेभपुच्छयोः ।
शिशौ ह्रीबेरकचयोः" इति हैमः । सतृष्णः साकाङ्क्षः ॥ २०४ ॥</c>

<v>इति लान्ताः । दवदावौ वनारण्यवह्नी जन्महरौ भवौ ।
मन्त्री सहायः सचिवौ पतिशाखिनरा धवाः ॥ २०५ ॥</v>
<c>इति लान्ताः । अथ
वान्तानाह । वनं काननम् । अरण्यवाह्निःवनाग्निः । तत्र वान्तौ दवदावौ । "भवः क्षेमे
च संसारे सत्तायां प्राप्तिजन्मनोः" इति मेदिनी मन्त्री प्रधानम् । सहायः सखा
एतयोरर्थे सचिवशब्दः । पतिर्भर्ता । शाखी वृक्षभेदः । नरो मनुष्यः एते धवाः । "धवो
धूर्ते नरे पतौ । द्रुभेद" इति हैमः ॥ २०५ ॥</c>तृतीयं काण्डम.
<v>अवयः शैलमेषार्का आज्ञाह्वानाध्वरा हवाः ।
भावः सत्तास्वभावाभिप्रायचेष्टात्मजन्मसु ॥ २०६ ॥</v>
<c>"अविर्नाथे रवौ मेषे शैले मूषिकक-
म्बले" इति मेदिनी । आज्ञादयस्त्रयो हवसंज्ञाः । आह्वानं हूतिः । अध्वरो यज्ञः ।
सत्तादिषट्के भावः । सत्तायां यथा । घटभावः पटभावः । आत्मनि यथा ।
स्वभावं भावयेद्योगी । "क्रियालीलापदार्थेषु विभूतिबुधजन्तुषु । रत्यादौ च
भावः । केचित् सत्तास्थाने स्वत्वमिति पठन्ति" ॥ २०६ ॥</c>

<v>स्यादुत्पादे फले पुष्पे प्रसवो गर्भमोचने ।
अविश्वासेऽपह्नवेऽपि निकृतावपि निह्नवः ॥ २०७ ॥</v>
<c>उत्पादे उत्पत्तौ । गर्भमोचने प्रसूतौ प्रसवः । "अपत्ये च प्रसवः" । अपह्नवे अप-
लापे । निकृतौ शाठ्ये ॥ २०७ ॥</c>

<v>उत्सेकामर्षयोरिच्छाप्रसरे मह उत्सवः ।
अनुभावः प्रभावे च सतां च मतिनिश्चये ॥ २०८ ॥</v>
<c>उत्सेक उद्गतिः । अमर्षः कोपः । इच्छायाः
प्रसरो वेगः । महः क्षण आनन्दावसर इति यावत् । एतेषु उत्सवः । सतां
मतेर्ज्ञानस्य निश्चये यथा । महानुभावा इति । "भावसूचने चानुभावः" ॥ २०८ ॥</c>

<v>स्याज्जन्महेतुः प्रभवः स्थानं चाद्योपलब्धये ।
शूद्रायां विप्रतनये शस्त्रे पाराशवो मतः ॥ २०९ ॥</v>
<c>आद्योपलब्धये प्रथमज्ञानाय यत्स्थानम् । यश्च जन्महेतुस्तत्र प्रभवः । जन्म-
हेतुः पित्रादिः । स्थानं यथा । गङ्गाप्रभवो हिमवान् । गङ्गाज्ञानस्य प्रथमस्थानं
हिमवानित्यर्थः । जन्ममूलमपि प्रभवः । यथा वाल्मीकिः काव्यप्रभवः ।
"प्रभवो जन्ममूले स्याज्जन्महेतौ पराक्रमे । ज्ञानस्य चादिमस्थाने" इति मेदिनी ।
शूद्रायां विप्राज्जाते तनये शस्त्रे परश्वधाख्ये पारशवः । पारशवः पुमानित्यपि
पाठान्तरम् ॥ २०९ ॥</c>

<v>ध्रुवो भभेदे क्लीबं तु निश्चिते शाश्वते त्रिषु ।
स्वो ज्ञातावात्मनि स्वं त्रिष्वात्मीये स्वोऽस्त्रियां धने ॥ २१० ॥</v>
<c>भभेदे नक्षत्रविशेषे ध्रुवः पुंसि । निश्चिते अवधारिते
ध्रुवं क्लीबम् । यथा ध्रुवं मूर्खः । शाश्वते नित्ये ध्रुवस्त्रिषु । यथा "जातस्य हि
ध्रुवो मृत्युर्ध्रुवं जन्म मृतस्य च" इति । "ध्रुवः शङ्कौ हरे विष्णौ वटे चोत्तान-
पादजे । वसुयोगभिदोः पुंसि क्लीबं निश्चिततर्कयोः" इति मेदिनी । सगोत्रे
आत्मनि क्षेत्रज्ञे स्वः पुंसि । आत्मीये स्वसंबन्धिनि । "स्वं त्रिलिङ्गम् । धने
स्वः पुन्नपुंसके" ॥ २१० ॥</c>स्त्रीकट्यां यो वस्त्रस्य बन्धस्तत्र । परिपणे 
सटीकामरकोशस्य [नानार्थवर्गः
<v>स्त्रीकटीवस्त्रबन्धेपि नीवी परिपणेऽपि च ।
शिवा गौरीफेरवयोर्द्वंद्वं कलहयुग्मयोः ॥ २११ ॥</v>
<c>"राजपुत्रादेर्बन्धके । अपिना" वणिजां मूलधने नीवी । "नीवी स्त्रीकटी-
वस्त्रबन्धने । मूलद्रव्ये परिपणे" इति हैमः । फेरवः सृगालः । "शिवा
झाटामलोमयोः । फेरौ शम्यां पथ्याधात्र्योः" इति हेमचन्द्रः । युग्मे द्वये ।
"द्वंद्वं रहस्ये कलहे तथा मिथुनयुग्मयोः" इति विश्वः ॥ २११ ॥</c>

<v>द्रव्यासुव्यवसायेषु सत्त्वमस्त्री तु जन्तुषु ।
क्लीबं नपुंसकं षण्ढे वाच्यलिङ्गमविक्रमे ॥ २१२ ॥</v>
<c>द्रव्ये वस्तुनि । असुषु प्राणेषु । व्यवसाये वीर्यातिशये । यथा सत्त्ववान् । जन्तुषु
सत्त्वमस्त्रियाम् । "सत्त्वं द्रव्ये गुणे चित्ते व्यवसायस्वभावयोः । पिशाचा-
दावात्मभावे बले प्राणेषु जन्तुषु" इति हेमचन्द्रः । "षण्ढे तृतीयप्रकृतौ क्लीब-
मिति वकारान्तं नाम नपुंसकं नपुंसकलिङ्गे" । अविक्रमेऽलसे क्लीबो वाच्य-
लिङ्गः । बवयोः सावार्ण्यादस्यात्र पाठः । "अस्त्री नपुंसके क्लीबं वाच्य-
लिङ्गमविक्रमे" इति रुद्रः । "क्लीबोऽपौरुषषण्ढयोः इति हैमः । "क्लीबं स्यात्य-
ण्ढके न स्त्री वायलिङ्गस्त्वविक्रमे" इति मेदिनी ॥ २१२ ॥</c>

<v>इति वान्ताः । द्वौ विशौ वैश्यमनुजौ द्वौ चराभिमरौ स्पशौ ।
द्वौ राशी पुञ्जमेषाद्यो द्वौ वंशौ कुलमस्करौ ॥ २१३ ॥</v>
<c>इति वान्ताः । अथ
शान्तानाह । मनुजो मनुष्यः । "विट् स्मृतो वैश्यमनुजप्रवेशेषु मनीषिभिः"
इति विश्वः । चरो गूढपुरुषः । अभिमरो युद्धं तत्र स्पशोऽदन्तः । आद्य-
शब्दाद्वृषभादिरपि राशिः । मस्करो वेणुः । "वंशः सङ्घेऽन्वये वेणौ पृष्ठा-
द्यवयवेऽपि च" इति हैमः ॥ २१३ ॥</c>

<v>रहःप्रकाशौ वीकाशौ निर्वेशो भृतिभोगयोः ।
कृतान्ते पुंसि कीनाशः क्षुद्रकर्षकयोस्त्रिषु ॥ २१४ ॥</v>
<c>रहो विजनः । विकाश इत्यपि ।
"विकासो रहसि व्यक्ते" इति हैमः । भृतिर्वेतनम् । "भोग उपभोगः ।
मूर्छने च निर्वेशः" । कृतान्तो यमः । क्षुद्रः कृपणः । कर्षकः कृषीवलः ।
"कीनाशः कर्षकक्षुद्रोपांशुघातिषु वाच्यवत् । यमे ना" इति मेदिनी ॥ २१४ ॥</c>तृतीयं काण्डम्.
<v>पदे लक्ष्ये निमित्तेऽपदेशः स्यात्कुशमप्सु च ।
दशाऽवस्थानेकविधाप्याशा तृष्णापि चायता ॥ २१५ ॥</v>
<c>पदे व्याजे । "अपदेशः स्मृतो लक्ष्ये निमित्तव्याजयोरपि" इति विश्वः । कुशो 
रामसुते दर्भे । "योक्त्रे द्वीपे च" पुंसि । जले क्लीबम् । अनेकविधवाल्यादिरुपा
दशा । अपिशब्दाद्वस्त्रान्तेऽपि दशाः स्त्रियां बहुत्वे । "दशा वर्ताववस्थायां वस्त्रान्ते
स्युर्दशा अपि" । आयता दीर्घा या तृष्णा स्पृहा सा आशा । चकाराद्दिगप्याशा ॥ २१५ ॥</c>

<v>वशा स्त्री करिणी च स्यात् दृग्ज्ञाने ज्ञातरि त्रिषु ।
स्यात्कर्कशः साहसिकः कठोरामसृणावपि ॥ २१६ ॥</v>
<c>योषाहस्तिन्योर्वशा । "वशा वन्ध्यासुतायोषास्त्रीगवीकरिणीषु
च" इति मेदिनी । ज्ञाने बुद्धौ । "दृक् स्त्रियां दर्शने नेत्रे बुद्धौ च त्रिषु वीक्षके"
इति मेदिनी । साहसिको विवेकरहितः । अमसृणो दुःस्पर्शः । "कर्कशः
परुषे क्रूरे कृपणे निर्दये दृढे । इक्षौ साहसिके कासमर्दकाम्पिल्ययोरपि" इति
विश्वः ॥ २१६ ॥</c>

<v>प्रकाशोऽतिप्रसिद्धेऽपि शिशावज्ञे च बालिशः ।
कोशोऽस्त्री कुड्मले खङ्गपिधानेऽर्थौघदिव्ययोः ॥ २१७ ॥</v>
<c>आश्वाख्यशालिशीघ्रार्थे पाशो बन्धनशस्त्रयोः" इति सार्घश्लोकद्वयं पुस्त-
कान्तरे क्षेपकं दृश्यते ॥ २१७ ॥</c>

<v>अपिशब्दादातपेऽपि प्रकाशः । "प्रकाशोऽतिप्रसिद्धे स्यात्प्र-
हासातपयोः स्फुटे" इति विश्वः । कुमले मुकुले । खङ्गस्य पिधाने आच्छा-
<c>दने । अर्थौघे धनसमूहे । दिव्ये शपथभेदे कोशः कोषश्च । "नाशः क्षये
तिरोधाने जीवितेशः प्रिये यमे । नृशंसखङ्गौ निस्त्रिंशावंशुः सूर्याशवः कराः ॥ १ ॥</c>

<v>इति शान्ताः । सुरमत्स्यावनिमिषौ पुरुषावात्ममानवौ ।
काकमत्स्यात्खगौ ध्वाङ्क्षौ कक्षौ तु तृणवीरुधौ ॥ २१८ ॥</v>
<c>इति शान्ताः । अथ षान्तानाह । सुरम-
त्स्यावुभौ अनिमिषौ स्तः । आत्मा क्षेत्रज्ञः । "पुरुषश्चात्मनि नरे पुन्नागे
च" इति हेमचन्द्रः । मत्स्यमत्ति खादति मत्स्यात् यो बकादिः खगः स च
ध्वाङ्क्षः ।"ध्वाङ्क्षस्तु काकबकयोस्तर्कुटे भिक्षुके गृहे" इति विश्वप्रकाशः । कार्पा-
सबीजनिष्कासनयन्त्रं तर्कुटम् । वीरुल्लता । "कक्षो वीरुधि दोर्मूले कच्छे
शुष्कतणे वन" इति हैमः ॥ २१८ ॥</c>सटीकामरकोशस्य [नानार्थवर्गः
<v>अभीषुः प्रग्रहे रश्मौ प्रैषः प्रेषणमर्दने ।
पक्षः सहायेऽप्युष्णीषः शिरोवेष्टकिरीटयोः ॥ २१९ ॥</v>
<c>प्रग्रहेऽश्वादिरज्जौ । रश्मी किरणे ।
मर्दनं पीडा । प्रैषः प्रेषणपीडयोरिति "प्रैषः स्यात्प्रेषणे क्लेशे मर्दनोन्मादयो-
रपि" इति विश्वः । अपिशब्दान्मासार्धादौ पक्षः । "पक्षो मासार्धके पार्श्वे
ग्रहे साध्यविरोधयोः । केशादेः परतो वृन्दे बले सखिसहाययोः । चुल्लीरन्ध्रे 
पतत्रे च वाजिकुञ्जरपार्श्वयोः" इति मेदिनी । वस्त्रकृतं शिरसो वेष्टनं शिरो-
वेष्टः । किरीटं मुकुटम् । "उष्णीषं लक्षणान्तरे । शिरोवेष्टे किरीटे स्यात्" इति
हैमः ॥ २१९ ॥</c>

<v>शुक्रले मुषिके श्रेष्ठे सुकृते वृषभे वृषः ।
द्यूतेऽक्षे शारिफलकेऽप्याकर्षोऽथाक्षमिन्द्रिये ॥ २२० ॥</v>
<c>शुक्रं लातीति शुक्रलो वृषणः । मूषिके उन्दुरे सुकृते धर्मे ।
"वृषो गव्याखुधर्मयोः । पुंराशिभेदयोः शृङ्ग्यां वासके शुक्रलेऽपि च । श्रेष्ठे
स्यादुत्तरस्थे च" इति हैमः । द्यूतादित्रये आकर्षः । अक्षे पाशके । शारिफलकं
शारीणां द्यूतोपकरणानां फलकं पीठिका । "नाऽऽकर्षों द्यूत इन्द्रिये । पाशे
शारिफले चैव कोदण्डाभ्यासवस्तुनि । आकर्षणेऽपि पुंसि स्यात्" इति मेदिनी ।
इन्द्रियेऽक्षं क्लीबम् । "अक्षं सौवर्चले तुत्थे हृषीके" इति हैमः । "अक्षो ज्ञातार्थ-
शकटव्यवहारेषु पाशके । रुद्राक्षेन्द्राक्षयोः सर्प विभीतकतरावपि । चक्रे कर्षे-
पुमान्" इति मेदिनी । द्यूताङ्गादौ पुंसि ॥ २२० ॥</c>

<v>ना द्यूताङ्गे कर्षचके व्यवहारे कलिद्रुमे ।
कर्षूर्वार्ता करीषाग्निः कर्षूः कुल्याभिधायिनी ॥ २२१ ॥</v>
<c>द्यूताङ्गे पाशके । कर्षे
मानभेदे । चक्रे रथावयवे । कलिद्रुमे विभीतके । वार्ता जीविका । करीषाग्निः
शुष्कगोमयानलः । "करीपाग्निः पुमान्कर्षूः कुल्यायामपि च स्त्रियाम् ।" कुल्या
नदीभेदः ॥ २२१ ॥</c>

<v>पुम्भावे तत्क्रियायां च पौरुषं विषमप्सु च ।
उपादानेऽप्यामिषं स्यादपराधेऽपि किल्मिषम् ॥ २२२ ॥</v>
<c>पुंभावे पुरुषस्य भावे तक्रियायां पुरुषस्य कर्मणि पौरु-
षम् । "पौरुषं पुरुषस्य स्याद्भावे कर्मणि तेजसि । ऊर्ध्वविस्तृतदोः पाणिनृमाने
त्वभिधेयवत्" इति मेदिनी । चकाराद्गरलेऽपि विषम् । उपादाने उत्कोचेऽ-
प्यामिषम् । "आमिषं पुन्नपुंसकम् । भोग्यवस्तुनि संभोगेऽप्युत्कोचे पललेऽपि 
च" इति मेदिनी । पापेऽपि किल्मिषं "रोगेऽपि च" ॥ २२२ ॥</c>तृतीयं काण्डम.
<v>स्याद्वृष्टौ लोकधात्वंशे वत्सरे वर्षमस्त्रियाम् ।
प्रेक्षा नृत्येक्षणं प्रज्ञा भिक्षा सेवार्थना भृतिः ॥ २२३ ॥</v>
<c>वृष्टौ मेघवर्षणे । लोकं धत्ते लोकधातुर्जम्बुद्वीपस्तस्यांशे भारतादिखण्डे । वत्सरेऽब्दे वर्षशब्दः
स्यात् । नृत्येक्षणं प्रज्ञा च" इति द्वयं प्रेक्षासंज्ञम् । "प्रेक्षा धीरीक्षणं नृत्तमिति
हैमादीक्षणं नृत्यं च" इति पृथगपि । अर्थना याञ्जा । भृतिरवेतनम् । "भिक्षि-
तवस्तुनि च मिक्षा" ॥ २२३ ॥</c>

<v>त्विट् शोभापि त्रिषु परे न्यक्षं कार्त्स्न्यनिकृष्टयोः ।
प्रत्यक्षेऽधिकृतेऽध्यक्षो रूक्षस्वप्रेम्ण्यचिक्कणे ॥ २२४ ॥</v>
<c>अपिशब्दाकान्तौ । "वाचि रुचौ त्विट् स्त्री"
इति रभसः । परे वक्ष्यमाणास्त्रयः शब्दास्त्रिषु वाच्यलिङ्गा इत्यर्थः । कार्त्स्न्ये
साकल्ये । निकृष्टेऽधमे । परशुरामोऽपि न्यक्षः । "न्यक्षः परशुरामे स्यात् न्याक्षः
कार्त्स्न्यनिकृष्टयोः" इति कोशान्तरात् । "नियतानि अक्षाणि ह्रषीकाणि यस्मिन्
न्यक्षः" । प्रत्यक्षे साक्षात्प्रमिते अधिकृते नियुक्तेऽध्यक्षः । "अधिकृतान्य-
क्षाण्यस्याध्यक्षः" । अप्रेम्णि स्नेहाभावे । अचिक्कणे अमसृणे ॥ २२४ ॥</c>

<v>इति षान्ताः । रविश्वेतच्छदौ सौ हंसौ सूर्यवह्नी विभावसू ।
वत्सौ तर्णकवर्षों द्वौ सारङ्गाश्च दिवौकसः ॥ २२५ ॥</v>
<c>इति षान्ताः । अथ सान्तानाह । श्वेतच्छदो विहगभेदः । "हंसः स्यान्मानसौ-
कसि । निर्लोभनृपविष्ण्वर्कपरमात्मन्यमत्सरे । योगिभेदे मन्त्रभेदे शरीरमरु-
दन्तरे" इति मेदिनी । तर्णको गोवत्सः । "वत्सः पुत्रादिवर्षयोः । तर्णके
नोरसि क्लीबम्" इति मेदिनी । सारङ्गाश्चातकाः । देवा अपि दिवौकसः ।
"दिवोकाश्च दिवौकाश्च पुंसि देवे च चातके" इति द्विरूपकोशः ॥ २२५ ॥</c>

<v>शृङ्गारादौ विषे वीर्ये गुणे रागे देवे रसः ।
पुंस्युत्तंसावतंसौ द्वौ कर्णपूरे च शेखरे ॥ २२६ ॥</v>
<c>शृङ्गारादौ शृङ्गारवीरकरुणादौ नवविधे । विषे गरले । वीर्ये तेजसि । गुणे
स्वाद्वम्लादौ । रागे द्रवे रसशब्दः स्यात् । यथा रागे । रसिको युवा । "रसो
गन्धरसे जले । शृङ्गारादौ विषे वीर्ये तिक्तादौ द्रवरागयोः । देहधातुप्रभेदे च
पारदस्वादयोः पुमान्" इति मेदिनी । उत्तंसश्चावतंसश्चेति सान्तद्वयं कर्णपूरे 
कर्णाभरणविशेषे शेखरे शिरोभूषणे च वर्तते ॥ २२६ ॥</c>सटीकामरकोशस्य [नानार्थवर्गः
<v>देवभेदेऽनले रश्मौ वसू रत्ने धने वसु ।
विष्णौ च वेधाः स्त्री त्वाशीर्हिताशंसाहिदंष्ट्रयोः ॥ २२७ ॥</v>
<c>देवभेदे यथा । अष्टौ
बसवः । धनरत्नयोर्वसु क्लीबम् । "वमुर्ना देवभेदाग्निभायोक्त्रबकराजमु । क्लीबं
वृद्ध्यौषधे श्यालरैरत्ने मधुरे त्रिषु" इति मेदिनी । चकाराद्विरिञ्चोऽपि
वेधाः । "वेधा धातृज्ञविष्णुषु" इति हैमः । हितस्याशंसा हिताशंसा । अहेः
सर्पस्य दंष्ट्रा च तयोराशीरिति सान्तं नाम वर्तते । "तत्त्रियाम्" । "आशीरु-
रगदंष्ट्रायां प्रियवाक्याभिलाषयोः" इति कोशान्तरम् ॥ २२७ ॥</c>

<v>लालसे प्रार्थनौत्सुक्ये हिंसा चौर्यादिकर्म च ।
प्रसूरश्वापि भूद्यावौ रोदस्यौ रोदसी च ते ॥ २२८ ॥</v>
<c>प्रार्थना याञ्चा औत्सुक्यमुद्युक्तता । उभे लालसे । तृष्णातिरके च लालसा ।"लालसौ-
त्सुक्यतृष्णातिरेकयाञ्चासु च द्वयोः" इति मेदिनी । चशब्दावधेऽपि हिंसा ।
आदिना वृत्तिनाशादिकर्म । अश्वा वडवा । जनन्यामपि प्रसूः । "प्रसूरश्वा-
जनन्योश्च कन्दलीवीरुधोः स्त्रियाम्" इति मेदिनी । रोदसी रोदस्यौ इति सान्त-
द्विवचनान्त स्यातामेकयोक्त्या भूमिद्यावौ द्वे अप्युच्यते । पृथगपि प्रयोगोऽस्ति ।
यदुक्तम् । "रोदश्च रोदसी चापि दिवि भुमौ पृथक् पृथक् । सहप्रयोगे-
प्यनयो रोदस्यावपि रोदसी" इति । रोदसीत्यव्ययमप्यस्ति । यदुक्तम् ।
"द्यावापृथिव्यौ रोदस्यौ रोदसी रोदसीति च" इति ॥ २२८ ॥</c>

<v>ज्वालाभासौ न पुंस्यर्चिर्ज्योतिर्भद्योतदृष्टिषु ।
पापापराधयोरागः खगबाल्यादिनोर्वयः ॥ २२९ ॥</v>
<c>ज्वालायां भासि च दीप्तौ अर्चिः । भादित्रये ज्योतिः । भं नक्षत्रम् । द्योतः प्रकाशः ।
दृष्टिः कनीनिकामध्यभागः । "अग्नौ दिवाकरे च ज्योतिः पुंसि" । आगः
पापेऽपराधे च । "आगः स्यादेनोवदघे मन्तौ" इति हैमः । आदिना यौवनादि
वयः ॥ २२९ ॥</c>

<v>तेजःपुरीषयोर्वर्चो महस्तूत्सवतेजसोः ।
रजो गुणे च स्त्रीपुष्पे राहो ध्वान्ते गुणे तमः ॥ २३० ॥</v>
<c>पुरीषं गूथम् "वर्चो नपुंसकं रूपे विष्ठायामपि तेजसि ।
पुंसि चन्द्रस्य तनये" इति मेदिनी । उत्सवे तेजसि च महः । "गुणे
गुणभेदे" । स्त्रीणां पुष्पे आर्तवे च "रेणुपरागयोश्च रजः । अदन्तो-
ऽप्ययम् । "रजोऽयं रजसा सार्धं स्त्रीपुष्पगुणधूलिषु" इत्यजयः । राहादि-
त्रये च तमः । "पापे शोके च" ॥ २३० ॥</c>तृतीयं काण्डम्.
<v>छन्दः पद्येऽभिलाषे च तपः कृच्छ्रादिकर्म च ।
सहो बलं सहा मार्गो नमः खं श्रावणो नभाः ॥ २३१ ॥</v>
<c>पद्ये गायत्र्यादिवृत्ते । अभिलाषे 
इच्छायाम् । "छन्दः पद्ये च वेदे च स्वैराचाराभिलाषयोः" इति मेदिनी ।
कृच्छ्रे सान्तपनादिव्रतम् । आदिना चान्द्रायणादि । तपो लोकान्तरेऽपि च ।
"धर्मे च तपः" । बले सहः क्लीबम् । मार्गो मार्गशीर्षः । अत्र पुंसि । "सहो 
बले ज्योतिषि च पुंसि हेमन्तमार्गयोः" इति कोशान्तरम् । खमाकाशः । तत्र
नमः क्लीबे । श्रावणे पुंसि । "नमो व्योम्नि नभो घ्राणे विसतन्तौ पतद्ग्रहे ।
प्रावृषि श्रावणे" इति हैमः ॥ २३१ ॥</c>

<v>ओकः सद्माश्रयश्चौकाः पयः क्षीरं पयोऽम्बु च ।
ओजो दीप्तौ बले स्रोत इन्द्रिये निम्नगारये ॥ २३२ ॥</v>
<c>सद्म गृहम् । "ओकः अदन्तोऽप्ययम् ।
"ओक उचः क" इति निपातनात् । आश्रय आश्रयमात्रम् । "ओकस्त्वाश्र-
यमात्रे स्पात्" इति हैमः । ओजो दीप्तिप्रकाशयोः । "अवष्टम्भे बले धातुतेजसि" इति
हैमः । इन्द्रियनदीवेगयोः स्रोतः ॥ २३२ ॥</c>

<v>तेजः प्रभावे दीप्तौ च बले शुकेऽप्यतस्त्रिषु ।
विद्वान् विदंश्च बीभत्सो हिंस्त्रेऽप्यतिशये त्वमी ॥ २३३ ॥</v>
<c>प्रभावादिचतुष्के तेजः । "तेज-
स्त्विदूतसोर्बले । नवनीते प्रभावेऽग्नौ" इति हैमः । अतः परं सान्तसमाप्तिप-
र्यन्ता वाच्यलिङ्गाः । विदन् ज्ञाता । चकारादात्मज्ञोऽपि विद्वान् । "विद्वाना-
स्मविदि प्राज्ञे पण्डिते चाभिधेयवत्" इति विश्वः । हिंस्रे क्रूरे । अपिशद्वाद्रसभेदे-
ऽपि बीभत्सः । "बीभत्सो विकृते क्रूरे रसे पार्थे घृणात्मनि" इति हैमः ॥ २३३ ॥</c>

<v>वृद्धप्रशस्ययोर्ज्यान् कनीयांस्तु युवाल्पयोः ।
वरीयांस्तूरुवरयोः साधीयान्साधुबाढयोः ॥ २३४ ॥</v>
<c>अमी वक्ष्यमाणा ज्यायआदयः साधीयःपर्यन्ताः सान्ता वृद्धा-
दीनां बाढपर्यन्तानां अतिशये ज्ञेयाः । अतिशयेन वृद्धे प्रशस्ये स्तुत्ये च
ज्यायान् । अतिशयितयोर्युवाल्पयोः कनीयान् । उरुर्महान् वरः श्रेष्ठस्तयोति-
शयितयोर्वरीयान् । अतिशयेन साधुः साधीयान् । अतिशयितं वाढं साधीयः ।
अतिशायनेऽर्थे इष्ठन्नीयसुन्भ्यां इमे शब्दाः साधवः ॥ २३४ ॥</c>सटीकामरकोशस्य [नानार्थवर्गः
<v>इति सान्ताः ॥ दलेऽपि बर्हं निर्बन्धोपरागार्कादियो ग्रहाः ।
द्वार्यापीडे क्वाथरसे निर्व्युहो नागदन्तके ॥ २३५ ॥</v>
<c>इति सान्ताः । अथ हांतानाह । दले पत्रे अपिशब्दात्पिच्छेऽपि बर्हम् "बर्हं तर्णे परीवारे
कलापे" इति हैमः । निर्बन्धादयो ग्रहाः । निर्बन्ध आग्रहविशेषः उपरागश्च-
न्द्रार्कग्रहणम् । "ग्रहो निग्रहनिर्बन्धग्रहणेषु रणोद्यमे । सूर्यादौ पूतनादौ च सैंहि-
केयोपरागयोः" इति विश्वः । द्वारि दारे । आपीडे शेखरे । क्वाथरसे क्वथितद्र-
व्यरसे । नागदन्तके गृहादिभित्तिस्थकीलद्वये निर्व्यूहः ॥ २३५ ॥</c>

<v>तुलासूत्रेऽश्वादिरश्मौ प्रग्राहः प्रग्रहोऽपि च ।
पत्नीपरिजनादानमूलशापाः परिग्रहाः ॥ २३६ ॥</v>
<c>हस्ते यद्गृहीत्वा तुलया द्रव्यमुन्मीयते तत्तुलासूत्रं तत्र । अश्ववृषादिरश्मौ च प्रग्राहप्र-
ग्रहौ । "प्रग्राहः स्यात्तुलासूत्रे वृषादीनां च बन्धने" । "प्रग्रहः किरणे भुजे ।
तुलासूत्रेऽश्वादिरश्मो सुवर्णे हरिपादपे । बन्धे बन्द्याम्" इति हैमः । परिजनः
परिवारः । आदानं स्वीकारः "परिग्रहः कलत्रे च मूलस्वीकारयोरपि ।
शपथे परिवारे च राहुवक्त्रस्थभास्करे" इत्यजयः ॥ २३६ ॥</c>

<v>दारेषु च गृहाः श्रोण्यामप्यामरोहो वरस्त्रियाः ।
व्यूहो वन्देऽप्यहिर्वृत्रेऽप्यग्नीन्द्वर्कास्तमोऽपहाः ॥ २३७ ॥</v>
<c>दारेषु पल्याम् । चकारात्सद्यनि गृहा पुंभूम्नि । या वरस्त्री उत्तमा स्त्री तस्याः श्रोण्यां कट्या-
मारोहः । यथा वरारोहा । अपिशब्दादवरोहे गजारोहे च । "आरोहो
दैर्घ्य उच्छ्राये स्त्रीकट्यां मानभिद्यपि । आरोहणे गजारोहे" इति हेमचन्द्रः ।
अपिशब्दाब्द्यूहः स्याद्बलविन्यासे । अहिर्वृत्रासुरे सर्पे "निर्माणतर्कयोश्च" ।
वह्निचन्द्रसूर्यास्तमोपहाः । "जिने च तमोपहः" ॥ २३७ ॥</c>


<v>परिच्छदे नृपार्हेऽर्थे परिबर्हो ॥ इति हान्ताः ॥ ऽव्ययाः परे ।
आङीषदर्थेऽभिव्याप्तौ सीमार्थे धातुयोगजे ॥ २३८ ॥</v>
<c>नृपार्हेऽर्थे राजयोग्यद्रव्ये सितच्छत्रादौ । "परिवर्हस्तु राजार्हवस्तुन्यपि परिच्छद" इति । "परि-
बर्हः परिवारः" । परेऽतऊर्द्धं वक्ष्यमाणा माङादिशब्दा अव्यया उच्यन्ते ।
अव्ययलक्षणं तु । "सदृशं त्रिषु लिङ्गेषु सर्वासु च विभक्तिषु । वचनेषु च सर्वेषु
यन्न व्येति तदव्ययम्" इति । तेषामत्र वर्गे उपन्यासस्तु पूर्ववन्नानार्थत्वात् ।
इति हान्ताः । आङित्यव्ययं ईषदर्थादिचतुष्के । तस्य ङकारोऽनुबन्धः ।
ईषदर्थे यथा । आपिङ्गलः ईषत्पिङ्गल इत्यर्थः । अभिव्याप्तौ यथा ।
आसत्यलोकादापातालात् । सीमार्थे यथा । आसमुद्रं राजदण्डः । धातु-
योगजे क्रियायोगजेऽर्थे यथा । आहरति "आक्रामतीत्यादि ॥ २३८ ॥</c>तृतीयं काण्डम्.
<v>आ प्रगृह्यः स्मृतौ वाक्येऽप्यास्तु स्यात्कोपपीडयोः ।
पापकुत्सेषदर्थे कु धिङ् निर्भर्त्सननिन्दयोः ॥ २३९ ॥</v>
<c>यः प्रगृह्यसंज्ञकः आ इति निपातः सः स्मृतौ स्मरणे वाक्ये वाक्यपूरणे
च वर्तते । प्रगृह्यस्त्वचि नित्यं प्रकृत्या वर्तते । तत्र स्मृतौ यथा । आ एवं किल
तत् । वाक्ये तु आ एवं मन्यसे । "आ प्रगृह्यः स्मृतौ वाक्येऽनुकम्पायां
समुच्चये" इति मेदिनी । सविसर्गस्त्वा इति यो निपातः स पीडायां कोपे
च वर्तते । तत्र पीडायां यथा । आः शीतम् । कोपे यथा । आः पाप किं
विकत्थसे । "आः स्मरणेऽपाकारणे कोपसंतापयोरपि" इति कोशान्तरम् ।
पापाद्यर्थत्रये कुशब्दः । पापे यथा । कुकर्म । कुत्सायां यथा । कापथः ।
ईषदर्थे यथा । कवोष्णम् । "कु पापीयसि कुत्सायामीषदर्थे निवारणे" इति
हैमः । "कु कुत्सायां निवारणे" इति विश्वः । अपकारशब्दैर्मयोत्पादनं
निर्भर्त्सनम् । दोषाख्यानमात्रं निन्दा । निर्भर्त्सने यथा । धिक् त्वां ताडना-
र्हमनध्ययनशीलम् । निन्दायां यथा । धिक् परस्त्रीगामिनं पुरुषम् ॥ २३९ ॥</c>

<v>चान्वाचयसमाहारेतरेतरसमुच्चये ।
स्वस्त्याशीःक्षेमपुण्यादौ प्रकर्षे लङ्घनेऽप्यति ॥ २४० ॥</v>
<c>अन्वाचयाद्यर्थचतुष्के चशब्दः । अन्यतरस्यानुषङ्गिकत्वेऽन्वाचयः । तत्र
यथा । भिक्षामट गां चानय । समाहारः समूहः । तत्र यथा । संज्ञा च परि-
भाषा च संज्ञापरिभाषम् । मिलितानामन्वय इतरेतरयोगः । यथा धवश्च
खदिरश्च धवखदिरौ । परस्परनिरपेक्षस्यानेकस्यैकस्मिन्नन्वयः समुच्चयः ।
तत्र यथा । ईश्वरं गुरुं च भजस्वेति । "च पादपूरणे पक्षान्तरे हेतौ विनिश्चये"
इति त्रिकाण्डशेषः । आशीराशीर्वादः । तत्र यथा । स्वस्ति ते भूयात् ।
क्षेमे निरुपद्रवे यथा । स्वस्ति गच्छ । पुण्ये यथा । स्वस्तिमानस्वर्गमश्नुते ।
आदिना "स्वस्ति स्यान्मङ्गले पुण्येऽप्याशंसायामपि कचित्" इति मेदिनी ।
प्रकर्षे अति यथा । अत्युत्तमो विष्णुः । "अति प्रकर्षे लङ्घने भृशे
स्तुतावसंप्रतिक्षेपेऽपि" इति हैमः । अतिवेलं जलधितलम् ॥ २४० ॥</c>सटीकामरकोशस्य [नानार्थवर्गः
<v>स्वित्प्रश्ने च वितर्के च तु स्याद्भेदेऽवधारणे ।
सकृत्सहैकवारे चाप्याराद्दूरसमीपयोः ॥ २४१ ॥</v>
<c>प्रश्नवितर्कयोः स्वित् । प्रश्ने यथा । किं स्वित्कुशलमस्ति । वितर्को नानापक्षवि-
मर्शः । स यथा । सर्वेश्वरत्वं विष्णोराहोस्विच्छिवस्य । "स्वित्प्रश्नेच विनर्के च
तथैव पादपूरणे" इति मेदिनी । भेदावधारणयोस्तुशब्दो यथा । क्षीरान्मांसं
तु पुष्टिकृत् । शिष्टैर्मतं तु तद्युक्तम् । "तु पादपूरणे भेदे समुच्चयेऽवधारणे ।
पक्षान्तरे नियोगे च प्रशंसायां विनिग्रहे" इति मेदिनी । सहार्थे एकवारे च
सकृत् यथा । सकृद्यान्ति । सकृदपि कुर्याद्गयाश्राद्धम् । दूरे "आरात्" यथा ।
आराच्छत्रोः सदा वसेत् । समीपे तु सखायं स्थापयेदारात् ॥ २४१ ॥</c>

<v>प्रतीच्यां चरमे पश्चादुताप्यर्थविकल्पयोः ।
पुनःसहार्थयोः शश्वत्साक्षात्प्रत्यक्षतुल्ययोः ॥ २४२ ॥</v>
<c>प्रतीच्यां पश्चिमदिशि । चरमेऽन्त्ये च पश्चात् । यथा । "पश्चादस्तङ्गतो रविः ।
पश्चिमे वयसि नैमिषं वशी" । अपिशब्दस्यार्थः समुच्चयस्तत्र विकल्पे चोत-
शब्दो यथा । उत भीम उतार्जुनः । विष्णुरुत शिवः सेव्यः । "उत प्रश्नवि-
तर्कयोः । समुच्चये विकल्पे च" इति हैमः । अजयस्तु "उतापी द्वौ च बाढार्था-
विति" । पुनरर्थे पौनःपुन्ये सहार्थे च शश्वत् । यथा शश्वद्विष्णुं स्मरेत् ।
शिष्यैः शश्वद्गतो गुरुः । "शश्वत्स्यादात्मप्रश्ने च मङ्गले । पुराकल्पे सदार्थे
च पुनरर्थे च दृश्यते" इति मेदिनी । अजयस्तु "शश्वत्सहसदार्थयोः" इत्याह ।
"शश्वत्सह पुनर्नित्यः" इति हैमश्च । प्रत्यक्षे तुल्ये च साक्षात् । यथा । साक्षात्
दृष्टो मया हरिः । साक्षाल्लक्ष्मीरियं वधूः ॥ २४२ ॥</c>

<v>खेदानुकम्पासंतोषविस्मयामन्त्रणे बत ।
हन्त हर्षेऽनुकम्पायां वाक्यारम्भविषादयोः ॥ २४३ ॥</v>
<c>खेदाद्यर्थपञ्चके बत ।
यथा । अहो बत महत्कष्टमिति । बत निःस्वोऽसि । बत पतिरालिङ्गितः ।
अहो बतायं ध्रुव आप देवम् । एहि बत सखे । "बतेत्यव्ययं दन्त्योष्ठ्यादि"
इत्यजयः । हर्षादिचतुष्के हन्तशब्दः । "हर्षे यथा । हन्त लाभः शतगुणः ।
अनुकम्पायां यथा । हन्त दीनो रक्षितव्यः" । वाक्यारम्भे यथा । हन्त ते कथयि-
ष्यामि । "विषादे यथा । "हन्त जातमजातारेः प्रथमेन त्वयाऽरिणा । हन्त दानेऽ-
नुकम्पायां वाक्यारम्भविषादयोः । निश्चये च प्रमोदे च" इति हैमः ॥ २४३ ॥</c>तृतीय काण्डम्.
<v>प्रति प्रतिनिधौ वीप्सालक्षणादौ प्रयोगतः ।
इति हेतुप्रकरणप्रकाशादिसमाप्तिषु ॥ २४४ ॥</v>
<c>यो मुख्येन सदृशः प्रतिनिधिस्तत्र प्रतिशब्दो यथा । अभिमन्युं प्रति परीक्षित् । वीप्सा
व्याप्तुमिच्छा तत्र यथा । तीर्थं तीर्थं प्रति गच्छति । लक्षणायां यथा । वृक्षशाखां
प्रति विद्योतते विद्युत् । आदिना इत्थंभूताख्यानादौ । प्रयोगत इति शिष्टप्रयोगानु-
सारेण प्रतिशब्दस्य प्रक्षेपः । "प्रतीत्थंभूतभागयोः । प्रतिदाने प्रतिनिधौ
वीप्सालक्षणयोरपि" इति हैमः । हेत्वर्थे इतिशब्दो यथा । रामो हन्तीति
रावणः पलायते । प्रकरणं प्रकारः । यथा विप्रक्षत्रियविट्शूद्रा इति वर्णाः ।
प्रकाशे यथा । इति पाणिनिः । पाणिनिशब्दो लोके प्रकाशते इत्यर्थः ।
"प्रकर्ष इति पाठः" । आदिशब्दादेवमर्थे । यथा । "क्रमादमुं नारद इत्य-
बोधि" । समाप्ताववसाने यथा । धर्ममाचरेदिति । "इति स्वरूपे सान्निध्ये
विवक्षानियमेऽपि च । हेतौ प्रकारमत्यक्षप्रकर्षेष्ववधारणे । एवमर्थे समाप्तौ
स्यात्" इति हैमः ॥ २४४ ॥</c>

<v>प्राच्यां पुरस्तात्प्रथमे पुरार्थेऽग्रत इत्यपि ।
यावत्तावच्च साकल्येऽवधौ मानेऽवधारणे ॥ २४५ ॥</v>
<c>प्राच्याद्यर्थचतुष्के पुरस्तात् । प्राच्यां पूर्व-
दिशि । प्रथमे यथा । पुरस्ताद्भुङ्क्ते । पुरार्थेऽतीते यथा । पुरस्ताद्वासोऽभूत् ।
अग्रतोऽग्रे यथा । पुरस्तात्पुस्तकम् । यद्वाग्रत इत्यपि शब्दः प्राच्याद्यर्थे स्यात् ।
साकल्यादौ यावत्तावच्छब्दौ यथा । यावद्दत्तं तावद्भुक्तम् । अवधौ यथा ।
मूलाच्छाखां यावत्प्रकाण्डः । माने परिमाणे यथा । यावत्स्वर्ण तावद्रजतम् ।
अवधारणे निश्चये यथा । श्रोत्रियं तावदामन्त्रयस्व । "यावत्कार्स्न्येऽवधारणे ।
प्रशंसायां परिच्छेदे मानाधिकारसंभ्रमे । पक्षान्तरे च" इति मेदिनी ॥ २४५ ॥</c>

<v>मङ्गलानन्तरारम्भप्रश्नकार्त्स्न्येष्वथो अथ ।
वृथा निरर्थकाविध्योर्नानाऽनेकोभयार्थयोः ॥ २४६ ॥</v>
<c>अथो अथ इमौ शब्दौ मङ्गलादिषु  "मङ्गले यथा । अथातो ब्रह्मजिज्ञासा ।
अनन्तरे यथा । स्नानं कृत्वाऽथ भुञ्जीत । आरम्भे यथा । अथ शब्दानुशासनं
लिख्यते । प्रश्ने यथा । अथ वक्तुं समर्थोऽसि । कार्त्स्न्ये यथा । अथ धातू-
न्प्रूमः । "अथो अथ समुच्चये । "मङ्गले संशयारम्भाधिकारानन्तरेषु च । अन्वा-
देशे प्रतिज्ञायां प्रश्नसाकल्ययोरपि" इति हैमः । निरर्थके वृथा । यथा । वृथा
दुग्धोऽनड्वान् । अविधौ विधिहीने वृथा । यथा । वृथा दानम् । "वृथा
निष्कारणे बन्ध्ये वृथा स्याद्विधिवर्जिते" इति विश्वः । अनेकार्थे नानाशब्दो
यथा । नानाविधा जनाः । उभयार्थे यथा । नानाविधं न सज्जेत् । "नानवि-
नोभयानेकार्थेषु" इति हेमचन्द्रः ॥ २४६ ॥</c>सटीकामरकोशस्य [नानार्यवर्गः
<v>नु पृच्छायां विकल्पे च पश्चात्सादृश्ययोरनु ।
प्रश्नावधारणाऽनुज्ञानुनयामन्त्रणे ननु ॥ २४७ ॥</v>
<c>पृच्छायां यथा । को नु धावति ।
विकल्पे यथा । अयं भीमो नु धर्मो नु । "नु प्रश्नेऽनुनयेऽतीतार्थे विकल्प-
वितर्कयोः" इति हैमः । पश्चादर्थे सादृश्यार्थे चानु । पश्चादर्थे यथा । रथम-
नुगच्छति । सादृश्ये यथा । ज्येष्ठं अनुकरोति । "अनु लक्षणवीप्सेत्यंभूतभा-
गेषु सान्निधौ । सादृश्यायामहीनेषु पश्चादर्थसहार्थयोः" इति हैमः । प्रश्नादिप-
ञ्चके ननु । प्रश्ने यथा । ननु किमेतत् । अवधारणे यथा । नन्वयं योगी । अनुज्ञायां
यथा । ननु गच्छ । अनुनयः सान्त्वनम् । ननु कोपं मुञ्च दयां कुरु । आमन्त्रणं
संबोधनम् । ननु राजन् । "नन्वाक्षेपे परिप्रश्ने प्रत्युक्ताववधारणे । वाक्यारम्भे-
ऽप्यनुनयामन्त्रणानुज्ञयोरपि" इति हैमः ॥ २४७ ॥</c>

<v>गर्हासमुच्चयप्रश्नशङ्कासंभावनास्वपि ।
उपमायां विकल्पे वा सामि त्वर्धे जुगुप्सिते ॥ २४८ ॥</v>
<c>गर्हादिपञ्चके क्रमादपिशब्दो
यथा । अपि सिञ्चेत्पलाण्डुम् । स्त्रियं पालय पुत्रमपि । अपि जानासि किञ्चि
त्वम् । अपि चोरो भवेत् । आप स्थाणुं जयेद्रामः । युक्तपदार्थे कामचार-
क्रियासु च अपिशब्दः । उपमाविकल्पयोर्वाशब्दः स्यात् । उपमायां यथा ।
आशीविषो वा संक्रुद्धः । विकल्पे यथा । शिवं वा यदि पा विष्णुम् । "वा
स्थाद्विकल्पोपमयोरेवार्थे च समुच्चये" इति विश्वः । अर्धे सामि यथा ।
सामि संमिताक्षी । जुगुप्सिते यथा । सामि कृतमकल्याणकारि ॥ २४८ ॥</c>

<v>अमा सह समीपे च कं वारिणि च मूर्धनि ।
इवेत्थमर्थयोरेवं नूनं तर्केऽर्थनिश्चये ॥ २४९ ॥</v>
<c>सहार्थेऽमा यथा । पुत्रेणामा भुङ्क्ते । समीपे यथा । अमात्यः समीपवर्ती-
त्यर्थः । "अमान्तिकसहार्थयोः" इति कोशान्तरे च । "कं शिरःसुखवारिषु" इति
मेदिनी । इवार्थे इत्यमर्थे च एवंशब्दो यथा । अग्निरेवं द्विजः अग्निरिवेत्यर्थः ।
इत्थमर्थे प्रकारे । एवंवादिनि देवर्षौ । "एवं प्रकारोपमयोरङ्गीकारेऽवधारणे" इति
धरणिहेमचन्द्रौ । तर्के नूनं यथा । नूनमयमतियज्वनां प्रियः । अर्थनिश्चये यथा ।
क्षुद्रेऽपि नूनं शरणं प्रपन्ने । "नूनं निश्चिततर्कयोः" इति विश्वः ॥ २४९ ॥</c>तृतीयं काण्डम्.
<v>तूष्णीमर्थे सुखे जोषं किं पृच्छायां जुगुप्सने ।
नाम प्राकाश्यसंभाव्यक्रोधोपगमकुत्सने ॥ २५० ॥</v>
<c>तृष्णीमर्थे मौने यथा । जोषं तिष्ठ । सुखे यथा । जोषमासीत वर्षासु । "जोषं सुखे
स्तुतौ । मौनलङ्घनयोश्चापि" इति हैमः । पृच्छायां किम् । यया । "किमाद्रिये-
रन् रसिकाः कृतिं ते" । जुगुप्सने किम् । यथा । स किंराजा यः प्रजां
न रक्षति । "किं वितर्के परिप्रश्ने क्षेपनिन्दाप्रकारयोः" इति विश्वः । प्राका-
श्यादिपञ्चके नामशब्दः । प्राकाश्यं प्रसिद्धिः । यथा "हिमालयो नाम नगा-
धिराजः" । संभाव्ये कथञ्चिदर्थे यथा । भविष्यति युद्धं नाम । क्रोधे यथा ।
मम वैरी रावणो नाम पापः । उपगमः सद्वेषाङ्गीकारः । यथा । शत्रोः
सकाशाद्गृह्नाति नाम । कुत्सने यथा । को नामायं प्रलपति मे विशतः सभा-
याम् । "नाम कोपेऽभ्युपगमे विस्मये स्मरणेऽपि च । संभाव्यकुत्साप्राका-
श्यविकल्पेष्वपि दृश्ते" इति मेदिनी ॥ २५० ॥</c>

<v>अलं भूषणपर्याप्तिशक्तिवारणवाचकम् ।
हुं वितर्के परिप्रश्ने समयान्तिकमध्ययोः ॥ २५१ ॥</v>
<c>भूषणमलङ्कारः । पर्याप्तिः
परिपूर्णता । शक्तिः सामर्थ्यम् । वारणं चैतदर्थेऽलंशब्दः । क्रमेण यथा ।
अलङ्कृतः शिशुः । अलं भुक्तवान् । अलं मल्लो मल्लाय । अलं महीपाल तव
श्रमेण । "अलं निरर्थके" इति हैमः । वितर्कपरिप्रश्नयोर्हुङ्कारः । वितर्के हुं
जलं मृगतृष्णा हुम् । परिप्रश्ने हुं देवदत्तोऽयम् । "हुं वितर्के चानुमतौ" इति
त्रिकाण्डशेषः । "हुं वितर्के परिप्रश्ने हुं रुषोक्त्यनुनीतिषु" इति विश्वः ।
"हुं वितर्के परिप्रश्ने हुं लज्जायां निवारणे" इति हैमः । समीपमध्ययोः
समया । समीपे यथा । समया पत्तनं नदी । मध्ये यथा । समया शैलयो-
र्ग्रामः ॥ २५१ ॥</c>

<v>पुनरप्रथमे भेदे निर्निश्चयनिषेधयोः ।
स्यात्प्रबन्धे चिरातीते निकटागामिके पुरा ॥ २५२ ॥</v>
<c>प्रथमाभावे यथा । पुनरुक्तम् । भेदे यथा । किं पुनर्ब्रा-
ह्मणाः पुण्याः । "पुनरप्रथमे मतम् । अधिकारे च भेदे च तथा पक्षान्त
रेऽपि च" इति मेदिनी । निश्चये निर्यथा । निरुक्तम् । निषेधे निर्धनो
राजा । "निर्निश्चये क्रान्तार्थे निःशेषप्रतिषेधयोः" इति हैमः । प्रबन्धा-
दिषु पुराशब्दः । प्रबन्धे यथा । पुराधीते । अविरतमपाठीदित्यर्थः । चिरं-
न्तनम् । पुराणमिति यावत् । तत्र यथा । पुरातनम् । अतीतं भूतम् । निकटः
सन्निहितः । आगामिकं भावि । "पुरा पुराणे निकटे प्रबन्धातीतभाविषु" इति
विश्वमेदिन्यौ ॥ २५२ ॥</c>सटीकामरकोशस्य [नानार्थवर्गः
<v>ऊरर्यूरी चोररी च विस्तारेऽङ्गीकृतौ त्रयम् ।
स्वर्गे परे च लोके स्वर्वार्तासंभाव्ययोः किल ॥ २५३ ॥</v>
<c>ऊररीत्येको दीर्घादिः शब्दः । उररीत्यपरो
ह्रस्वादिरिति भेदान्न द्विरुक्तिः । विस्तारेऽङ्गीकृतौ च ऊरर्यादित्रयम् ।
यथा ऊररी करोतीत्यादि । स्वः स्वर्गे यथा । स्वर्णद्यां स्नाति नारदः । परे
इति लोकविशेषणम् । परे लोके यथा । "स्वर्गतस्य क्रिया कार्या पुत्रैः
परमभक्तितः" । "स्वः स्वर्गपरलोकयोः" इति विश्वः । वार्तायां यथा । जघान
कंसं किल वासुदेवः । संभाव्यं संभावनीयम् । तत्र यथा । गुरुन्किलातिशेते
शिष्यः । "किलशब्दस्तु वार्तायां संभाव्यानुनयार्थतोः" इति विश्वः । किल
संभाव्यवार्तयोः । "हेत्वरुच्योरलोके च" इति हैमः ॥ २५३ ॥</c>

<v>निषेधवाक्यालङ्कारजिज्ञासानुनये खलु ।
समीपोभयतः शीघ्रसाकल्याभिमुखेऽभितः ॥ २५४ ॥</v>
<c>निषेधे खलु यथा ।
खलु रुदित्वा । वाक्यालङ्कारे वाक्यभूषायाम् । एतत्खल्वाहः । जिज्ञासायां
यथा । खलु जानासि । अनुनये यथा । देहि खलु वाचकम् । "खलु स्याद्वा-
क्यभूषायां जिज्ञासायां च सान्त्वने । वीप्सामाननिषेधेषु पूरणे पदवाक्ययोः
इति मेदिनी । समीपादिपञ्चकेऽभितः । समीपे यथा । वाराणसीमभितः
भागीरथी । उभयत इत्युभयार्थे यथा । अभितः कुरु चामरौ । शीघ्रार्थे यथा ।
अभितोऽधीष्व । साकल्ये यथा । अभितो वनदाहः । अभिमुखे यथा ।
अभितो हिंस्रको हन्ति मामेव परिधावति ॥ २५४ ॥</c>

<v>नामप्राकाश्ययोः प्रादुर्मिथोऽन्योन्यं रहस्यपि ।
तिरोऽन्तर्धौ तिर्यगर्थे हा विषादशुगर्तिषु ॥ २५५ ॥</v>
<c>नाम्नि प्राकाश्ये च प्रादुः ।
नाम्नि यथा । प्रादुरासीच्चक्रपाणिः । प्राकाश्ये यथा । प्रादुर्बुद्धिर्भविष्यति ।
अन्योन्यार्थे मियो यथा । वासिष्ठकौण्डिन्यमैत्रावरुणानां मिथो न विवाहः ।
रहसि मिथो यथा । मिथो मन्त्रयते । "मिथोऽन्योन्यं मिथो रहः" इति विश्वः ।
अन्तर्धाने तिर्यगर्थे च तिरः । अन्तर्धाने यथा । तिरोभूयास्ते । तिर्यगर्थे
यथा तिरोवर्तते चन्द्रः । विषादाद्यर्थत्रये हाकारः । विषादे यथा । हा रमणीयो
गतः कालः । शुचि शोके । यथा । हा राम वनं गतोऽसि । अर्तौ पीडायां
यथा । हा हतोऽस्मीति । "कुत्सार्थे च हा शब्दः" ॥ २५५ ॥</c>

<v>अहहेत्यद्भुते खेदे हि हेताववधारणे ॥ इति नानार्थवर्गः ॥ ३ ॥</v>
<c>अद्भुते यथा । अहह बुद्धिप्रकर्षो राज्ञः । खेदे यथा । अहह नीतो द्यूतेन मया
कालः । अहहा दीर्घान्तमपि । अत्र क्विप् । "अहहेत्यद्भुते खेदे परिक्लेशप्रक-
र्षयोः ।  संबोधनेऽपि" इति मेदिनी । हेतौ कारणे हि । यथा । अग्निरत्रास्त्रि
धूमो हि दृश्यते । अवधारणे निश्चये यथा । चन्द्रो हि शीतः । "हि पादपूरणे
हेतौ विशेषेऽप्यवधारणे । प्रश्ने हेत्वपदेशे च संभ्रमासूययोरपि" इति मेदिनी ।
दीर्घान्तपाठोऽप्यस्ति । ही दुःखहेतावाख्यातो विषादे विस्मयेऽपि चेति । इति
नानार्थवर्गः ॥ ३ ॥</c>﻿तृतीयं काण्डम्.
<v>चिरायचिररात्रायचिरस्याद्याश्चिरार्थकाः ।
मुहुः पुनःपुनः शश्वदभीक्ष्णमसकृत्समाः ॥ १ ॥</v>
<c>चिराय चिररात्राय चिरस्य एते निपाता आद्या येषां
ते तथा । आद्यशब्दाच्चिरेण चिरात् चिरं इति षट् चिरार्थकाः । दीर्घका-
लस्य वाचका इत्यर्थः । "क्रमेणोदाहरणानि । यथा । चिराय संतर्प्य समि-
द्भिरग्निम् । चिररात्राय संचितम् । चिरस्य दृष्टैव मृतोत्थितेव । चिरेण नाभिं
प्रथमोदविन्दवः । चिरात्सुतस्पर्शरसज्ञतां ययौ । स चिरं तपसि स्थितः" ।
मुहुः पुनःपुनः शश्वत् अभीक्ष्णं असकृत् एते पञ्च समाः अर्थतस्तुल्याः ।
यथा । मुहुः पश्यसि कौन्तेय । आगच्छति पुनःपुनः । वन्यवृत्तिमिमां शश्वत् ।
अभीक्ष्णमक्षुण्णतयाऽतिदुर्गमम् । असकृज्जलपानाश्च सकृत्ताम्बूलचर्वणात् ।
अजयस्तु । अभीक्ष्णशब्दमनव्ययमप्याह । "अभीक्ष्णं तु पौनःपुन्ये सर्वदार्थे
च दृश्यते" इत्यनव्ययप्रकरणे पाठात् ॥ १ ॥</c>

<v>स्राक् झटित्यञ्जसाह्नाय द्राङ् मङ्क्षु सपदि द्रुते ।
बलवत्सुष्ठु किमुत स्वत्यतीव च निर्भरे ॥ २ ॥</v>
<c>स्त्राक् झटिति अञ्जसा अह्वाय
द्राक् मङ्क्षु सपदि एते सप्त द्रुते शीघ्रे । यथा । स्त्राग् वयो याति देहिनाम् ।
वृक्षं झटित्यारुरोह । अञ्जसा याति तुरगः । अह्वाय सूर्येण तमो निरस्तम् ।
द्राक् भविष्यात सुखं तव प्रिये । मङ्क्षु ह्यपादि सरितः पटलैरलीनाम् । वच-
सस्तस्य सपदि क्रिया केवलमुत्तरम् । बलवत् सुष्ठ किमुत सु अति अतीव
षट् निर्भरे अतिशये । यथा । पुनर्वशित्वा बलवन्निगृह्य । सुष्ठ पीतं मया
घृतम् । किमुतावर्द्धत क्षेत्रम् । अतिवृष्टिः । अतीव शोभते राजा ॥ २ ॥</c>﻿सटीकामरकोशस्य [अव्ययवर्गः 
<v>पृथग्विनान्तरेणर्ते हिरुङ् नाना च वर्जने ।
यत्तद्यतस्ततो हेतावसाकल्ये तु चिच्चन ॥ ३ ॥</v>
<c>पृथक् विना अन्तरेण ऋते हिरुक् नाना एते षट् वर्जने । यथा । किंचिद्दत्वा
पृथक क्रिया । क्षणमप्युत्सहते न मां विना । अन्तरेण सुतं नास्ति सुखं संसा-
रिणां भुवि । ऋते पुण्यात्स्वर्गतिर्न । हिरुक् कर्म न मोक्षः स्यात् । विष्णुं
नाना मोक्षदो नास्ति देवः । यत् तत् यतः ततः चत्वारि हेतौ कारणे ।
यथा । यन्न रम्यं तरस्विभ्यः । तदिदं परिरक्ष शोभने । यतो गंगाम्भसि
स्त्रातः । ततो निष्कल्मषो नरः । चित् चन द्वयं असाकल्ये । यथा कश्चित् ।
कञ्चन ॥ ३ ॥</c>

<v>कदाचिज्जातु सार्धं तु साकं सत्रा समं सह ।
आनुकूल्यार्थकं प्राध्वं व्यर्थके तु वृथा मुधा ॥ ४ ॥</v>
<c>कदाचित् जातु द्वे कस्मिंश्चित्काले । स्मृतिः कदाचित् भवति ।
ज्ञानं ते जातु सूत्तमम् । सार्धं साकं सत्रा समं सह पञ्चकं सहेत्यर्थे । यथा ।
सार्धं दानववैरिणा । पल्या साकं पतिर्भुङ्क्ते । सत्रा कलत्रेण मुखं समश्नुते ।
समं वधूभिस्तरुणा रमन्ते । निश्वासधूमं सह रबभाभिः । प्राध्यमित्येकमानु-
कूल्ये । वृथा मुधा द्वे व्यर्थके । यथा । वृथा पुष्टः । बुधा मुधा भ्रमन्त्यत्र ॥ ४ ॥</c>

<v>आहो उताहो किमुत विकल्पे किं किमूत च ।
तु हि च स्म ह वै पादपूरणे पूजने स्वति ॥ ५ ॥</v>
<c>आहो उताहो किमुत किं किमु उत षट् विकल्पे । यथा । "देव
आहो गन्धर्वः । उताहो ब्रह्म चोच्यते । किमुत त्वं शिवो ब्रह्मा । स्थाणुरयं
किं पुरुषः । गृहं किमु वनं गतः । विष्णुरुत शिवः सेव्यः" । तु हि च स्म
ह वै षट् श्लोकचरणपूर्णतायाम् । यथा । "रामस्तु लक्ष्मणं प्राह । अहं हि
यास्ये नगरम् । स च प्राह च राजानम् । मया स्म भुक्तम् । स ह तं प्राह
लक्ष्मणः । तेन वै हतः" । सु अति द्वे पूजने । "सु स्तुतम् । अत्युत्तमः" ॥ ५ ॥</c>

<v>दिवाह्नीत्यथ दोषा च नक्तं च रजनाविति ।
तिर्यगर्थे साचि तिरोऽप्यथ संबोधनार्थकाः ॥ ६ ॥</v>
<c>अह्नीत्यर्थे दिवाशब्दः ।दोषा नक्तं द्वे रात्रावित्यर्थे । "यथा । चोराश्च-
दोषा ययुः । नक्तं गृहस्थो भुञ्जीत" । साचि तिरःद्वे तिर्यगर्थे । "कृतं साचि
धनुस्तेन । तिरो गत्वा समीक्षेत" ॥ ६ ॥</c>﻿तृतीयं काण्डम्.
<v>कृतः कर्तर्यसंज्ञायां कृत्याः कर्तरि कर्मणि ।
अणाद्यन्तास्तेन रक्ताद्यर्थे नानार्थभेदकाः ॥ ४५ ॥</v>
<c>असंज्ञायां कर्तरि कृत्प्रत्ययाः परोपगाः । यथा । करोतीति
कर्त्री । कर्ता पुमान् । कर्तृ कलत्रम् । असंज्ञायां किम् । प्रजा । हरिः ।
कर्तरि किम् । कृतिः । कर्मणि कर्तरि च वर्तमानाः कृत्यप्रत्ययाः परगामिनः ।
कर्मणि यथा । कर्तव्या भक्तिः । कर्तव्यो धर्मस्त्वया । कर्तरि यथा । वस-
तीति वास्तव्योऽयम् । वास्तव्या सा । वास्तव्यं तत् । कर्तरि कर्मणीति
किम् । भावे तु एधितव्यं त्वया । तेन रक्तमित्याद्यर्थे अणादितद्धितप्रत्य-
यान्ता नानार्थभेदका अनेकार्थविशेषणभूताः विशिष्टत्वाद्वाच्यलिङ्गा इत्यर्थः ।
यथा कुसुम्भेन रक्ता शाटी कौसुम्भी । कौसुम्भः पटः । कौसुम्भं वासः । तेन
रक्तं रागादित्यण् । रक्ताद्यर्थ इत्यादिशब्दान्मथुराया आगतो माथुरोऽयम् ।
इयं माथुरी । अणाद्यन्ता इत्यादिशब्दाद्ग्रामे भवा ग्राम्या स्त्री । ग्राम्यः
पुमान् । अत्र यत्प्रत्ययः ॥ ४५ ॥</c>

<v>षट्संज्ञकास्त्रिषु समा युष्मदस्मत्तिङव्ययम् ।
परं विरोधे शेषं तु ज्ञेयं शिष्टप्रयोगतः ॥ ४६ ॥</v>
॥ इति लिङ्गादिसंग्रहवर्गः ॥ ५ ॥
<v>षट्संज्ञकाः षान्तनान्तसंख्या कतिशब्दश्च
त्रिलिङ्ग्यां समाः सरूपा नित्यं बहुषु वर्तमाना अतो बहुवचनान्ताश्चेत्यर्थः ।
यथा । षडिमे । षडिमाः । षडिमानि पञ्चभिरेताभिः । कति पुमांसः । कति स्त्रियः ।
कति कुलानि । युष्मदस्मच्छब्दः तिङ्न्तपदान्यव्ययानि च त्रिषु समानि
लिङ्गकृतविशेषरहितानीत्यर्थः । युष्मच्छब्दो यथा । त्वं स्त्री । त्वं पुमान् ।
त्वं कलत्रम् । अस्मच्छब्दो यथा । आवां पुमांसौ । आवां स्त्रियौ । आवां
कलत्रे । तिङ् यथा । स्थाली भवति । घटो भवति । पात्रं भवति । एवं दारा
भवन्तीत्यादि । अव्ययं यथा । उच्चैः दाराः । उच्चैः स्त्री । उच्चैः कलत्रम् ।
उच्चैः प्रासाद इत्यादि । परमिति । विरोधे विप्रतिषेधे सति परं लिङ्गानुशा-
सनं प्रवर्तते । यथा । मानुषशब्दस्य कषणभमरोपान्ता इति प्रागुक्तविधिना]
पुंस्त्वे एव प्राप्ते सति द्विचतुःषट्पदेत्यनेनोत्तरत्रोक्तेन स्त्रीपुंसविधिर्निश्चेयः ।
यथा । मानुषीयम् । मानुषोऽयमिति । शेषमिति । शेषमत्रानुक्तम् अभिधा-
नादिकं शिष्टानां महाकवीनां भाष्यकारादीनां प्रयोगतो ज्ञेयम् । यद्वा अनुक्तं
शब्दलिङ्गं शिष्टप्रयोगतो बोद्धव्यम् । लिङ्गमशिष्यं लोकाश्रयत्वाल्लिङ्गस्येति
भाष्योक्तेरित्यर्थः । तदशिष्यं संज्ञाप्रमाणत्वादित्यादिसूत्रप्रत्याख्यानावसरे
भाष्योकारेणोक्तम् ॥ ४६ ॥</v>﻿तृतीयं काण्डम्. 
<v>स्युः प्याट् पाडङ्ग हे है भोः समया निकषा हिरुक् ।
अतर्किते तु सहसा स्यात्पुरः पुरतोऽग्रतः ॥ ७ ॥</v>
<c>प्याट् पाट् अङ्ग हे है भोः एते षट् संघो-
धनार्थकाः स्युः । यथा । "प्याट् भीम यज्ञं रक्षस्व । एवं पाडित्यादि" । समया
निकषा हिरुक् त्रयं सामीप्ये । यथा ग्रामं समया । विलङ्ब्य लङ्का निकषा हनि- 
ष्यति "पर्वतस्य हिरुक् नदी" । सहसेत्येकमतर्किते । यथा । "दिवः प्रसूनं
सहसा पपात । सहसा विदधीत न क्रियाम्" । पुरः पुरतः अग्रतः त्रयमग्ने 
इत्यर्थे । यथा । "पुरः पश्यसि किं बाले । पुरतः स्थाप्य सर्वेशम् । लेखः
प्रत्यर्थिनोऽग्रतः" ॥ ७ ॥</c>

<v>स्वाहा देवहविर्दाने श्रौषट् वौषट् वषट् स्वधा ।
किञ्चिदीषन्मनागल्पे प्रेत्यामुत्र भवान्तरे ॥ ८ ॥</v>
<c>स्वाहा श्रौषट् वौषट् वषट् स्वधा पञ्चैते देवेभ्यो
हविर्दानविशेष प्रयुज्यन्ते । तत्र पितृदाने स्वधाशब्दः प्रसिद्धः । किञ्चित्
ईषत् मनाक् त्रयमल्पे । यथा । "किंचिद्विकसितं सुमम् । ईषदुष्णं पयः
पिष । मनाक् विहस्य संतुष्टः" । प्रेत्य अमुत्र द्वयं जन्मान्तरे । "यथा । प्रेत्य
स्वर्गे महीयते । इह चामुत्र च फलम्" ॥ ८ ॥</c>

<v>व वा यथा तथेवैवं साम्येऽहो ही च विस्मये ।
मौने तु तूष्णीं तुष्णीकां सद्यः सपदि तत्क्षणे ॥ ९ ॥</v>
<c>व वा यथा तथा इव एवं षट्
साम्ये । तत्र वशब्दो यथा । शात्रवं व वपुर्यशः । "मणी वोष्ट्रस्य लम्बेते प्रियौ
वत्सतरौ मम" इत्यत्र इवार्थे वशब्दो वाशब्दो वा बोध्य इति कौमुद्यामुक्तम् । यथा
बुभुक्षितस्यान्नं तथैवार्तस्य चैषधम् । इन्दुरिन्दुरिव श्रीमान् । अग्निरेवं द्विजः ।
"वं प्रचेतसि जानीयादिवार्थे तु तदव्ययम्" इति मेदिन्यादिः । अतो "व वा यथा
तथा"-इत्यादिमनोरमोक्तः पाठः साधुः"। न तु वद्वायथेत्यादिः । अपत्यादि-
पर्यायमध्येऽण्फिञादीनामनुक्तेश्च । अहो ही द्वे विस्मये । यथा । अहो
रुपमहो सत्त्वम् । "ही विस्मयविषादयोः" इति विश्वः । तूष्णीं तूष्णीकाम् ।
यथा । "तूष्णीं स्थित्वा क्षणं भूयः । तूष्णीकां जलमध्यगः" । सद्यः सपदि
द्वे तत्काले । यथा । "सद्यो हतः समुत्तस्थौ । शत्रुं जघान सपदि" ॥ ९ ॥</c>

<v>दिष्ट्या समुपजोषं चेत्यानन्देऽथान्तरेऽन्तरा ।
अन्तरेण च मध्ये स्युः प्रसह्य तु हठार्थकम् ॥ १० ॥</v>
<c>दिष्ट्या समुपजोषं द्वे आनन्दे । यथा । दिष्ट्या ते दर्शनं कान्ते । समुपजोषं
भूयात् । अन्तरे अन्तरा अन्तरेण त्रीणि मध्ये स्युः । यथा । अनयोरन्तरे तिष्ठ ।
त्वां मां चान्तरा अन्तरेण वा कमण्डलुः । प्रसोह्येत्येकं हठार्थकम् ॥ १० ॥</c>﻿सटीकामरकोशस्य [अव्ययवर्गः
<v>युक्ते द्वे साप्रतं स्थानेऽभीक्ष्णं शश्वदनारते ।
अभावे नह्यनो नापि मास्म मालं च वारणे ॥ ११ ॥</v>
<c>सांप्रतं स्थाने द्वयं युक्ते । यथा । स्वयं छेत्तुमसांप्रतम् । न युक्तमित्यर्थः ।
"क्रमशो वच्मि सांप्रतमिति वा" । स्थाने हृषीकेश तव प्रकीर्त्या । अभीक्ष्णं
शश्वत् द्वयं अनारते अजस्र । "अभीक्ष्णमुष्णैरपि तस्य सोष्मणः । शश्व-
त्कालः" । नहि अ नो न चत्वारि अभावे । यथा । "नहि स्वात्मारामं विष-
यमृगतृष्णा भ्रमयति । अ राजदैविकं नष्टम् । नो चक्री किं कुलालः । न मे
किंचन दह्यति" । "अ स्यादभावे स्वल्पार्थे" इति विश्वः । मास्म मा अलं
त्रयं वारणे । यथा । मास्म कार्षीरिदं पुत्र । मा कुरु । अलं महीपाल तव
श्रमेण ॥ ११ ॥</c>

<v>पक्षान्तरे चेद्यदि च तत्त्वे त्वद्धाऽञ्जसा द्वयम् ।
प्राकाश्ये प्रादुराविः स्यादोमेवं परमं मते ॥ १२ ॥</v>
<c>चेत् यदि द्वयं पक्षान्तरे । यथा । "सत्यं चेत्तपसा च किं
शुचि मनो यद्यस्ति तीर्थेन किम्" । अद्धा अञ्जसा द्वे तत्वार्थे । "यदि स्त्रैणं
देवी यमनिरतदेहार्धघटनादवैति त्वामद्धा । अञ्जसेति रुरुधुः कुचग्रहैः" ।
प्रादुः आविः द्वयं प्राकाश्ये स्पष्टत्वे । यथा । प्रादुरासीत् ।"आविर्बभूव" । ओं
एवं परमं त्रयं मते अङ्गीकारे । यथा । "ओमित्युक्तवतोऽथ शार्ङ्गिणः । एवं
यदाह भगवान् । परममित्युक्त्वा" । ओमित्यनुमते प्रोक्तं प्रवणे चाप्युपक्रमे
इति विश्वः । एवं प्रकारोपमयोरङ्गीकारेऽवधारणे" इति च ॥ १२ ॥</c>

<v>समन्ततस्तु परितः सर्वतौ विष्वगित्यपि ।
अकामानुमतौ काममसूयोपगमेऽस्तु च ॥ १३ ॥</v>
<c>समन्ततः परितः सर्वतः विष्वक् चत्वारि सर्वत इयर्थे । "समन्ततो वर्षति मेघः । आयान्ति
परितः श्रियः । सर्वतो वाति पवनः । विष्वक् पतन्ति किरणाः" । अका-
मानुमतौ अनिच्छयानुमतौ काममित्येकम् । "त्वं हनिष्यसि चेत्कामम् । कामं
कर्णान्तविश्रान्ते विशाले तस्य लोचने" । "कामं प्रकामेऽनुमतावसूयानुगमेऽपि
च" इति हैमविश्वप्रकाशौ । असूयापूर्वकस्वीकारे अस्त्वित्येकम् । यथा । "तथा-
विधस्तावदशेषमस्तु नः" । चकारात्काममित्यपि । "अस्तु स्यादभ्यनुज्ञानेऽसू-
याङ्गीकारयोरपी" इति मेदिनी ॥ १३ ॥</c>﻿ तृतीयं काण्डम्.
<v>ननु च स्याद्विरोधोक्तौ कञ्चित्कामप्रवेदने ।
निःषमं दुःषमं गर्ह्ये यथास्वं तु यथायथम् ॥ १४ ॥</v>
<c>नन्वित्येकं विरोधोक्तौ । "यथा ननु 
एवं मन्यसे तर्हि किमपि न स्यात्" । कश्चिदित्येकं काप्रवेदने इष्टपरि-
प्रश्ने । इच्छाया आख्याने वा । "यथा कधिज्जीवति मे माता । निःषमम्
दुःषमम् द्वे निन्द्ये । यथा । निःषमं वक्ति मे मूर्खः । दुःषमं वर्तते वधूः" ।
यथास्वं यथायथं द्वे यथायोग्यमित्यर्थे । "यथास्वमाश्रमे च के । यथायथं
फलायन्ते" ॥ १४ ॥</c>

<v>मृषा मिथ्या च वितथे यथार्थ तु यथातथम् ।
स्युरेवं तु पुनर्वैवेत्यवधारणवाचकाः ॥ १५ ॥</v>
<c>मृषा मिथ्या द्वे वितथे असत्ये । "उछ्रायसौन्दर्यगुणा
मृषोद्याः । मिथ्योक्तं त्वया" । यथार्थं यथातथं द्वयं सत्ये । यथा । यथार्थ-
मुक्तं नान्यत् । गुरुर्यथातथं वक्ति । तथाशब्दत्यथशब्दो वा सत्यार्थः" ।
एवं तु पुनः वै वा पञ्च निश्चयार्थकाः स्युः ।" यथा । एवमेव यथा प्राह ।
"रावणं तु दुरात्मानमवधीद्राघवः प्रभुः" । पुनर्व्यासो वै धर्मज्ञः । वैवेत्यत्र
वा एवेति वा छेदः ॥ १५ ॥</c>

<v>प्रागतीतार्थकं नूनमवश्यं निश्चये द्वयम् ॥
संवद्वर्षेऽवरे त्वर्वागामेवं स्वयमात्मना ॥ १६ ॥</v>
<c>प्रागित्येकं अतीतार्थकम् । यथा प्राक्कर्म । नूनं
अवश्यं द्वयं निश्चिते । नूनं शरणं प्रपन्ना । "अवश्यं यातारश्चिरतरमुषित्वापि
विषयाः" । "नूनं निश्चिततर्कयो" इति विश्वः । संवदित्येकं वर्षे । यथा प्रभ-
वाख्या संवत् । अर्वागित्येकं अवरे । "कुले ऋतुत्रयादर्वाक् मण्डनान्न तु मुण्ड-
नम्" । आं एवं द्वयं अङ्गीकारे । यथा आं कुर्मः । "एवं कुर्मः" । स्वय-
मित्खेकं आत्मनेत्यर्थे ॥ १६ ॥</c>

<v>अल्पे नीचैर्महत्युच्चैः प्रायो भूम्न्यद्रुते शनैः ।
सना नित्ये बहिर्बाह्ये स्मातीतेऽस्तमदर्शने ॥ १७ ॥</v>
<c>नीचैरित्येकमल्पे । "तथापि नीचैर्विनयाददृ-
श्यत" । उच्चैरित्येकं महति । "यथा । शृङ्गारमुच्चैर्गिरेरिदम् । प्राथ इति
भूम्नि बाहुल्ये । यथा । प्रायो नववधूः कान्तम् । शनैरिति अद्रुते मान्द्ये ।
यथा । शनैर्याति पिपीलिका । सनेत्येकं नित्ये । यथा सनातनः । बहिरिति
बाह्ये । "यथा निष्कासितो बहिर्ग्रामात्" । स्मेत्यतीते । यथा वक्ति स्म
व्यासः । अस्तमिति दर्शनाभावे । यथा । सायमस्तमितो रविः ॥ १७ ॥</c>﻿सटीकामरकोशस्य [अन्ययवर्गः
<v>अस्ति सत्त्वे रुषोक्तावु ऊं प्रश्रेऽनुनये त्वयि ।
हुं तर्के स्यादुषा रात्रेरवसाने नमो नतौ ॥ १८ ॥</v>
<c>अस्तीति सत्त्वे । यथा । अस्ति परलोक इति मतिर्यस्य स आस्तिकः । "रुषो-
क्तौ कोपेनोक्तौ उ । यथा । उ आगतः शत्रुः । "उ संबोधनरोषोक्त्योरनुक-
म्पानियोगयोः । पदपूरणे च पादपूरणेऽपि च दृश्यते" इति मेदनी । ऊमिति
प्रश्ने । ऊं गच्छसि बहिर्धव । ह्रस्वपाठे उमित्यपि । रूषोक्तावूं उं प्रश्ने इति
पाठान्तरम् । हूं प्रश्ने इत्यपि पाठः । अयीत्यनुनये सान्त्वने । "यथा । अयि
क्रियार्थं सुलभं समित्कुशम् । अयि वद राघव तथ्यम्" । हुमिति तर्के ।
"स्याच्चेत्किं हुं प्रपद्यते" । उषेति रात्रेरवसाने । यथा । उषातनो वायुः ।
नमः प्रणामे । "नमो ब्रह्मण्यदेवाय" ॥ १८ ॥</c>

<v>पुनरर्थेऽङ्ग निन्दायां दुष्ठु सुष्ठु प्रशंसने ।(१)
सायं साये प्रगे प्रातः प्रभाते निकषाऽन्तिके ॥ १९ ॥</v>
<c>अङ्गेति पुनरर्थे । यथा ।
मूर्खोऽपि नावमन्यते किंमंग विद्वान् । किं पुनरित्यर्थः । दुष्ठ निन्दायाम् ।
यथा । दुष्ठ खलत्वम् । सुष्ठु प्रशंसने । यथा सुष्ठु काव्यम् । सायमिति साये
दिनान्ते । यथा । सायं सन्ध्यामुपासिष्ये । प्रगे प्रातः द्वे प्रभाते । "यथा ।
प्रगे नृपाणामथ तोरणाद्बहिः । यः पठेत्प्रातरुत्थाय" । निकषेति समीपार्थे ॥ १९ ॥</c>﻿तृतीयं काण्डम्. 
<v>परुत्परायैषमोऽब्दे पूर्वे पूर्वतरे यति ।
अद्यात्राह्नथ पूर्वेऽनीत्यादौ पूर्वोत्तरापरात् ॥ २० ॥</v>
<c>पूर्वेऽब्दे गते वर्षे परुदित्येकम् । पूर्वतरे गतवर्षात्पूर्ववर्षे परारीत्ये-
कम् । यति वर्तमानेऽब्दे ऐषम इत्येकम् । "त्रयाणां यथा । परारि गतः
कान्तः । परुन्नागत ऐषमोऽपि नागतः" । यतीति शत्रन्तस्येणः सप्तम्या
रूपम् । अत्राह्नि अस्मिन्नहनीत्यर्थे अद्यशब्द" । "यथा । अद्य गन्तुं न शक्नोमि" ।
अथ पूर्वेऽह्रीत्यादिशब्देन उत्तरेऽह्रीत्यादिषट्कस्य ग्रहणम् । "पूर्वेऽह्नीत्याद्यर्थे
पूर्वादिशब्देभ्य एद्युसूप्रत्यये पूर्वेद्युरित्यादयः सप्त शब्दा भवन्ति । क्रमेण
यथा । पूर्वस्मिन्नहनीत्यर्थे पूर्वेद्युः । "पूर्वेद्युरिष्यते प्रातः पूर्वेद्युः पूर्ववासरे"
इति रुद्रः । उत्तरस्मिन्नहनि उत्तरेद्युः । "नान्दीमुखादुत्तरेद्युर्विवाहः परि-
कीर्तितः" । अपरस्मिन्नहनि अपरेद्युः । "आगतानपरेद्युस्तान्" । अध-
रस्मिन्नहनि अघरेद्युः । "अधरेद्युः प्रसूता सा । अधरस्तु पुमानोष्ठे हीनेऽनूर्ध्वे
च वाच्यवत्" । अन्यस्मिन्नहनि अन्येद्युः । अन्येद्युरात्मानुचरस्य
भावम्" । अन्यतरस्मिन्नहनि अन्यतरेद्युः । "अन्यतरेद्युः पितरं द्रक्ष्यसि"। 
इतरस्मिन्नहनीतरेद्युः । कष्टदिनादितरेद्युः प्रियो द्रष्टव्यः" ॥ २० ॥</c>

<v>तथाऽधरान्यान्यतरेतरात्पूर्वेद्युरादयः ।
उभयद्युश्चोभयेद्युः परे त्वह्नि परेद्यवि ॥ २१ ॥</v>
<c>उभयद्युः उभयेद्युः द्वे उभयस्मिन्नहनीत्यर्थे । "द्युश्चोभयात् वक्तव्यः" इति वार्तिके-
नोभयशब्दात् द्युः प्रत्ययः । चकरात् एद्युः प्रत्ययश्च । "उभयद्युरुपोषणम्" ।
परेद्यवीत्येकं परेऽहनि । "मित्रं दृष्टं परेद्यवि" ॥ २१ ॥</c>

<v>ह्यो गतेऽनागतेऽह्नि श्वः परश्वस्तु परेऽहनि ।
तदा तदानीं युगपदेकदा सर्वदा सदा ॥ २२ ॥</v>
<c>ह्य इत्येकं गतेऽहनि ।
"ह्यः सर्वमभवत्कार्यम्" । श्व इत्येकमनागते आगामिन्यहनि । ततः परेऽहनि
परश्व इत्येकम् । श्वः परश्वश्च यथा । "अद्य श्वो वा परश्वो वा सर्वं कर्म
भविष्यति" । परश्वस्तत्परेऽहनीति पाठान्तरम् । तदा तदानीं द्वे तस्मिन्काल
इत्यर्थे । "यथा । तदा चक्षुष्मतां प्रीतिः । यदा स्यात्प्रियया सङ्गस्तदानी-
मेव मे सुखम्" । युगपत् । एकदा एकस्मिन्काल इत्यर्थे । "यथा । शत्रुभी-
त्रोदासीना युगपदाहूताः । गवां शतमेकदा दत्तम्" । सर्वदा सदा द्वे सर्व-
स्मिन्काले इत्यर्थे । यथा । "सर्वदा सर्वदोसीति । याचते याचकः सदा" ॥ २२ ॥</c>

<v>एतर्हि संप्रतीदानीमधुना सांप्रतं तथा ।
दिग्देशकाले पूर्वादौ प्रागुदक्प्रत्यगादयः ॥ २३ ॥</v>
इत्यव्ययवर्गः ॥ ४ ॥
<c>एतर्हि संप्रति इदानीं अधुना सांप्रतं पञ्चकमस्मिन् काल इत्यर्थे ।
"यथा । एतर्हि क्रियते कार्यम् । संप्रत्यसौ गृहं याति । इदानीमस्मि संवृत्तः ।
बलावलेपादधुना । तत्रास्ते सांप्रतं मुनिः" । तथेति समुच्चये । पूर्वादौ दिशि
पूर्वादौ देशे पूर्वादौ काले वा प्रागादयः स्युः । "दिशि प्राग्दिगित्यादि ।
देशे प्राग्देश इत्यादि । काले प्राक्काल इत्यादि" ॥ पूर्वादौ इत्यादिशब्देनो-
त्तरपश्चिमदक्षिणाघरोर्ध्वादीनां ग्रहणम् । प्रत्यगादय इत्यादिशब्देन त्ववागि-
त्यादिग्रहः । "उचरात् अधरात् दक्षिणात् उत्तरेण अधरेण दक्षिणेन दक्षिणा
दक्षिणाहि दक्षिणतः उत्तरतश्च संग्रह्यन्ते" । ऊर्ध्वे तूपरि उपरिष्टादिति ॥ २३ ॥</c>
इत्यव्ययवर्गः ॥ ४ ॥﻿सटीकामरकोशस्य [लिंगादिसंग्रहवर्गः
<v>सलिङ्गशास्त्रैः सन्नादिकृत्तद्धितसमासजैः ।
अनुक्तैः संग्रहे लिङ्गं संकीर्णवदिहोन्नयेत् ॥ १ ॥</v>
<c>अथ लिङ्गसंग्रहवर्गमाह । सलिङ्गशास्त्रैः 
पाणिन्याद्युक्तलिङ्गानुशासनमाहितैः सन्नादिप्रत्वयजैश्चिकीर्षादिशब्दैः कृज्जैः
श्वपाकादिभिः तद्धितप्रत्ययजैः अणाद्यन्तैः समासजैरदन्तोत्तरपदोद्विद्युरित्या-
दिनोक्तैः बाहुल्येन पूर्वमनुक्तैः शब्दैरयं संग्रहः क्रियत इति शेषः । इहा-
स्मिन्संग्रहवर्गे लिङ्गमुन्नयेदूहेत् । कथमित्याकाङ्क्षायां संकीर्णवदिति । यथा
संकीर्णवर्गे प्रकृत्याभिरुन्नेयं तथात्राप्युन्नयेत् । तत्र प्रकृत्यर्थेन यथा ।
अर्धर्चाः पुंसि चेति । प्रत्ययार्थेन यथा । स्त्रियां क्तिन् । प्रकृतिप्रत्ययार्था-
द्यैरित्याद्यशब्दात्क्रियाविशेषणानां नपुंसकत्वं एकत्वं च यथा । शोभनं
पचतीत्यादि ॥ १ ॥</c>

<v>लिङ्गशेषविधिर्व्यापी विशेषैर्यद्यबाधितः ।
स्त्रियामीदूद्विरामैकाच् सयोनिप्राणिनाम च ॥ २ ॥</v>
<c>सन्नादिकृत्तद्धितसमासजविषयं पूर्वोक्तशब्दलिङ्गादन्य-
लिङ्गं लिङ्गशेषः तस्य विधिः व्यापी स्वविषयस्य व्यापको भवति । प्रागुक्तै
रिहोक्तैश्च विशेषविधिभिः न बाधितः स्यात् तर्ह्योव व्यापी भवेदित्यर्थः ।
एतेनास्य लिङ्गविशेषविधेरुत्सर्गभूतस्य स्वर्गादिवर्गा अपवादा वेदितव्याः ।
तत्र प्रागुक्तानां विशेषाणां पुनरुक्तिदोषप्रसङ्गाद्विस्तरभयाच्च न पुनरिह
विधानम् । तथा हि । स्वर्गपर्याय इह पुंसि वक्ष्यते । तस्य द्योदिवौ द्वे स्त्रियां
क्लीबे त्रिविष्टपमिति पूर्वोक्तमपवादः । नीप्रभृतीनां तु कुतः कर्तरीत्यादिना
वक्ष्येते । यद्यपि पूर्वलिङ्गमुक्तं तथाप्यप्राप्तमापणार्थतया लिङ्गानुशासनमिहापि
प्रधानमेव । स्त्रियामित्यधिकारोऽयं मसीशब्दपर्यन्तं ज्ञेयः । ईदूतौ ईकारोकारौ
विरामौ अवसानस्थो यस्य तदीदूद्विरामं तच्च तदेकाश्च ईदूद्विरामैकाच् ।
ईदन्तमूदन्तं वा यदेकस्वरं शब्दरूपं तत्स्त्रियामित्यर्थः । यथा । धीः श्रीः भूः
भ्रूः । नयतीति नीरित्यादौ कृतः कर्तरीति बाधितत्वाद्वाच्यलिङ्गत्वम् । योनि-
र्भगं तत्सहितानां प्राणिनां नाम स्त्रियाम् । यथा । माता दुहिता धेनुरित्यादि ।
द्बारशब्दादौ तु दाराः पुंभूम्नीति बाधकं प्रागुक्तम् । कलत्रशब्दस्य कलत्रं
श्रोणिभार्ययोरिति क्लीबपाठो बाधकः । एवमुन्नेयमन्यत्रापि ॥ २ ॥</c>﻿तृतीयं काण्डम्.
<v>नाम विद्युन्निशावल्लीवीणादिग्भूनदीहियाम् ।
अदन्तैर्दिगुरेकार्थों न स पात्रयुगादिभिः ॥ ३ ॥</v>
<c>विद्युदादिहीपर्यन्तानां अष्टानां यन्नाम तस्त्रियाम् । यथा । विद्युत् तडित् रात्रिः
रजनी वल्ली व्रततिः वीरुत् वीणा विपञ्चीत्यादि । "बीणादिग्भून-
दीधियामिति पाठः क्वचित्" । अदन्तैर्मूलादिशब्दैर्य एकार्थः समाहा-
रार्थो द्विगुसमासः स स्त्रियां स्यात् । यथा । पञ्चानां मूलानां समाहारः पञ्च-
मूली । एवं त्रिलोकी षडध्यायीत्यादि । अदन्तैरिति किम् । पञ्चानां कुमा-
रीणां समाहारः पञ्चकुमारि । पञ्चराजमित्यादौ टचि अदन्तत्वे सत्यपि पात्रा-
दित्वान्नपुंसकत्वमित्येके । एकार्थ इति किम् । पञ्चसु कपालेषु संस्कृतः परो-
डाशः पञ्चकपालः । न स इति । पात्रयुगाद्युत्तरपदैः अदन्तैः एकार्यो द्विगुः
स्त्रियां न स्यात् । यथा । पञ्चपात्रम् । चतुर्युगम् । त्रिभुवनम् ॥ ३ ॥</c>

<v>तल् वृन्दे येनिकट्यत्रा वैरमैथुनिकादिवुन् ।
स्त्रीभावादावनिक्तिण्ण्वुल्णच्ण्वुच्क्यब्युजिञङ्निशाः ॥ ४ ॥ </v>
<c>तल् प्रत्ययः स्त्रियां स तु भावाद्यर्थे विहितः । तत्र भावे यथा । शुक्लता । कर्मणि
ब्राह्मणता । समूहे ग्रामता । स्वार्थे देवता । वृन्द इति । वृन्दे समूहे य इनि
कट्य त्र एते चत्वारः प्रत्ययाः स्त्रियाम् । यथा । पाशादिभ्यो यः । पाशानां
समूहः पाश्या । वात्या । खलादिभ्य इनिः । खलिनी पद्मिनी । रथादिभ्यः
कट्यच् । रथकट्या । एवं गोत्रा । वृन्दे किम् । मुखे भवो मुख्यः । दण्डोऽ-
स्त्वस्य दण्डी । वैरेति । मिथुनस्य कर्म मैथुनिका । वैरमैथुनादौ च यो वुन्प्र-
त्पयः स स्त्रियाम् । "द्वंद्वाहुन्वैरमैथुनिकयोः" इति पाणिनिसूत्रात् । तत्र वैरे
विरोधार्ये यथा । अश्वमाहिषिका । अश्वमहिषस्येदं वैरमित्यर्थः । एषं काको-
लूकिका । मैथुनिकायां यथा । अत्रिभरद्वाजिका । अत्रिभरद्वाजयोरियं मैथु-
निका । विवाहरूपसंबन्ध इत्यर्थः । एवं कुत्सश्च कुशिका च सपोर्मैथुनिका
कुत्सकुशिकिका । "वुन्ग्रहणं वुञ उपलक्षणम् ।यथा । काशिका गार्गिकया
श्लाघते । क्वचित् वैरमैथुनिकादिवुरिति पाठः" । आदिना वीप्सादौ वुनो
ग्रहणम् । स्त्रियां भावादिः स्त्रीभाषादिस्तस्मिन् । स्त्रियामित्यधिकृत्य भावादौ
ये विहिताः प्रत्यया अनिक्तिन्नादयस्ते स्त्रियां स्युरित्यर्थः । अनिर्यथा ।
आक्रोशे नञ्यनिः । अकरणिः अजीवनिः । क्तिन् यथा । कृतिः गतिः ।
ण्वुल् यथा । प्रच्छर्दिका प्रवाहिका आसिका । णच् यथा । व्यावक्रोशी ।
ण्वुच् यथा । शायिका इक्षुभक्षिका । क्यप् यथा । व्रज्या इज्या । "स्त्रिभा-
वादौ किम् । वदः सुपि क्यप् च । मृषोद्यं ब्रह्मभूयम्" । युच् यथा । कारणा
आसना । इञ् यथा । वापिः वासिः । कां कारिमकार्षीः । इञ उपलक्षणा-
र्थत्वादिण् इक् च । यथा । आजिः कृषिः । अङ् यथा । पचा त्रपा भिदा ।
निर्यथा । ग्लानिः म्लानिः हानिः । शप्रत्ययो यथा । क्रिया इच्छा ॥ ४ ॥</c>﻿सटीकामरकोशस्य [लिंगादिसंग्रहवर्गः 
<v>उणादिषु निरूरीश्च ड्याबूडन्तं चलं स्थिाम् ।
तत्क्रीडायां प्रहरणं चेन्मौष्टा पालवा ण दिक् ॥ ५ ॥</v>
<c>उणादिषु ये निः ईः एते त्रयः स्त्रियां स्युः । तत्र न्यन्तो यथा । श्रेणिः
"श्रोणिः द्रोणिः । उणादिष्वनिरिति पाठे अनिर्यथा । धरणिः धमानः
सरणिः" । ऊदन्तो यथा । चमूः कर्षूः । ईदन्तो यथा । तन्त्रीः । "तरीः" ।
ड्यन्तं आबन्तं ऊङन्तं च यच्चलं जङ्गमं स्थिरं स्थावरं वा तत् स्त्रियां स्यात् ।
जङ्गमं यथा । नारी शिवा ब्रह्मवधूः । स्थावरं यथा । कदली माला कर्कन्धूः ।
तच्छब्देनात्र मुष्ट्यादिकं निर्दिश्यते । तेनायमर्थः । तन्मुष्ट्यादिकं प्रहरणं यदि
क्रीडायां वर्तते तर्हि तस्मिन्नर्थे विहितो णप्रत्ययः स्त्रियाम् । "तदस्यां प्रहरण-
मिति क्रीडायां णः" इति सूत्रात् । दिगित्यनेनोक्तोदाहरणोद्देशः । तेन दाण्डा
मौसलेति चोदाहर्तव्यम् । मुष्टिः प्रहरणमस्यां क्रीडायां मौष्टा । पाल्लवः प्रह-
रणमस्यां क्रीडायां पाल्लवा ॥ ५ ॥</c>

<v>घोञो ञः सा क्रियाऽस्यां चेद्दाण्डपाता हि फाल्गुनी ।
श्यैनम्पाता च मृगया तैलम्पाता स्वधेति दिक् ॥ ६ ॥</v>
<c>सा घञन्तवाच्या । दण्डपातादिक्रियाऽस्यां
फाल्गुन्यादिकायामित्यर्थे घञन्ताद्विहितो यो ञप्रत्ययः स स्त्रियां स्यात् । "घञः
साऽस्यां क्रियेति ञः" इति सूत्रात् । उदाहरति । दण्डपातोऽस्यां फाल्गुन्यां
दण्डापाता फाल्गुनी । एवं श्येनपातोऽस्यां श्यैनम्पाता मृगया । तिलपातोऽस्यां
स्वघाक्रियायां तैलम्पाता । श्येनतिलस्येति मुम् । "पितृदाने स्वधामतम्" इत्यमर-
माला । वररुचिना तु स्वधा क्रिया प्रवेणीति स्त्रीलिङ्गतोक्ता । इतिशब्देन मुस-
लपातोऽस्यां मौसलपाता भूमिरित्यादिसिद्धिः । क्वचिद्देशे फाल्गुनपौर्णमास्यां
दण्डपातेन क्रीडा भवतीति । दिगित्यनेन दाण्डपातादिकं उदाहरणमिति सूचि-
तम् ॥ ६ ॥</c>﻿तृतीयं काण्डम्. 
<v>स्त्री स्यात्काचिन्मृणाल्यादिर्विवक्षाऽपचये यदि ।
लङ्का शेफालिका टीका धातकी पञ्जिकाऽऽढकी ॥ ७ ॥</v>
<c>यदि अपचयेऽल्पत्वे विवक्षा वक्तुमिच्छा स्यात्तर्हि मृणाल्या-
दयः स्त्रीलिङ्गाः स्युः । यथा । अल्पं मृणालं मृणाली । आदिशब्दाद्यथा ।
ह्रस्वो वंशो वंशी । गौरादित्वात् डीए । एवं कुम्भीप्रणालीछत्रीपटीतटीमठी-
त्यादयः । ह्रस्वार्थे कन्प्रत्ययः स्त्रियाम् । यथा पेटिका । काचिदिति किम् ।
अल्पो वृक्षो वृक्षक इत्यादि न स्त्रियाम् । अथ ड्याबूङन्तमित्यादिनोक्तलिङ्गा-
नामपि केषांचिन्नाम्नां सुखेन लिङ्गाज्ञाय पृथक् पाठं कान्तादिक्रमेणाह ।
लङ्केति । लङ्का राक्षसपुरी । शेफालिका पुष्पभेदः वृक्षभेदश्च । "स तु . 
निर्गुण्डी इति प्रसिद्धः" । टीका विषमपदव्याख्या । धातकी वृक्षभेदः
"धायटी इति प्रसिद्धा" । पञ्जिका निःशेषपदव्याख्या । आढकी तुबरी
"तूर इति प्रसिद्धा" ॥ ७ ॥</c>

<v>सिध्रका सारिका हिक्का प्राचिकोल्का पिपीलिका ।
तिन्दुकी कणिका भङ्गिः सुरङ्गासूचिमाढयः ॥ ८ ॥</v>
<c>सिध्रका वृक्षभेदः । सारिका पक्षिभेदः
"साळुंकी इति प्रसिद्धा" । हिक्का स्वरभेदः "ऊर्ध्ववातप्रवृत्तौ शब्दवि-
शेषः उचकी इति प्रसिद्धः" । प्राचिका वनमक्षिका । "पक्षिभेद इति
स्वामी" । उल्का तेजःपुञ्जः । पिपीलिका कीटभेदः मुंगी इति प्रसिद्धा ।
शनैर्याति पिपीलिक इति पुंस्त्वमपीति स्वामी" । तिन्दुकी वृक्षभेदः "टेंभु-
रणी इति प्रसिद्धा" । कणिका परमाणुः । भङ्गिः कौटिल्यभेदः । "विच्छि-
त्तिर्वा । व्याजच्छलनिभे भङ्गिर्वैदर्भीतनमीलिका" इति रभसः । सुरङ्गा विव-
रभेदः "सुरंग इति ख्यातः" । सूचिर्व्यधनी । "स्त्री सूचिनृत्यभेदे च व्यध-
नीशिखयोरपि" इति रत्नकोशः । "माढिः पत्रशिरा" । "माढिर्दैन्यं पत्रशिरा"
इति हैमः ॥ ८ ॥</c>

<v>पिच्छावितण्डाकाकिण्यश्चूर्णिः शाणी दुणी दरत् ।
सातिः कन्था तथाऽऽसन्दी नाभी राजसभाऽपि च ॥ ९ ॥</v>
<c>पिच्छा । "शाल्मलिनिर्यासः भक्तादिमण्डश्च । पिच्छा शाल्मा-
लिवेष्टके । "पङ्क्तिपूगच्छटाकोशमण्डेष्वश्वपदामये । मोचायां पिच्छले" इति
हैमः । वितण्डा वादभेदः । काकिणी पणचतुर्थांशः । "काकिणी पणतु-
र्यांशे मानदण्डे च दृश्यते । कृष्णलैकवराट्योः स्यादुन्मानस्यांशकेऽपि च" इति
मेदिनी । रभसस्तु नान्तेष्वप्याह । पणोदमानदण्डानां तुर्यांशेऽपि च काकि-
नीति । आढकस्य पञ्चाशत्तमो भाग उदमानम् । उक्तं च गणितावल्याम् ।
"कुल्या स्यादष्टभिर्द्रोणैर्द्रोणपादेन चाढकः । अतोऽर्धशतिको भाग उदमान-
मुदाहृतम्" इति । चूर्णिः चूर्णिका । शाणी शणपटविशेषः । "निकष इति
स्वामी" । द्रुणी कर्णजलौका । "द्रुणी कूर्म्यां जलद्रोण्याम्" इति हैमः ।
दरत् म्लेच्छजातिः । सातिर्दानावसानयोः । कन्था प्रावरणान्तरम् । "कन्था
मृन्मयभित्तौ च तथा प्रावरणान्तरे" इति मेदिनी । आसन्दी आसनभेदः
"वेत्रासनमिति प्रसिद्धम्" । अङ्गविशेषो नाभिः । राज्ञां सभेति तत्पुरुषः ।
सभाराजेत्यत्र राजपर्यायस्यैवेष्यते इत्युक्तम् । तेन राजशब्दपूर्वकसभान्ततत्पु-
रुषे क्लीबत्यस्य निषेधात् स्त्रीत्वम् ॥ ९ ॥</c>﻿सटीकामरकोशस्य [लिंगादिसंग्रहवर्गः
<v>झल्लरी चर्चरी पारी होरा लट्वा च सिध्मला ।
लाक्षा लिक्षा च गण्डूषा गृध्रसी चमसी मसी ॥ १० ॥</v>
॥ इति स्त्रीलिङ्गसंग्रहः ॥
<c>झल्लरी वाद्यभेदः । "झलरी झल्लरी 
च द्वे हुडुक्के बालचक्रके" इति मेदिनी । चर्चरी करशब्दः हर्षक्रीडा वा ।
"चर्चरी गीतभेदे च केशभित्करशब्दयोः" इति कोशान्तरम् । पारी हस्ति-
पादरज्जुः । "पारी पूरापरागयोः । पात्र्यां कर्पूरिकायां च पादबन्धे च
हस्तिनाम्" इति हैमः । होरा लग्नार्धम् । "होरा तु लग्ने राश्यर्द्धे शास्त्ररेखा-
प्रभेदयोः" इति हैमः । लट्वा ग्रामचटकः । "लट्वा करञ्जभेदे स्यात्फले वाघे
खगान्तरे" इति मेदिनी । "सिध्मला मत्स्यविकृतौ" इति मेदिनी । सिध्मला
"शुष्कमीने स्त्री त्रिलिङ्ग्यां तु किलासिनी" इति त्रिकाण्शेषः । लाक्षा जतु ।
लिक्षा यूकाण्डम् । गण्डूषा जलादिना मुखपूरणम् । पुंस्यपि । "गण्डूषो मुख-
पूर्तौ स्वाद्गजहस्ताङ्गुलावपि । प्रसृत्या प्रमितेऽपि स्यात्" इति हैमः । "उन्नतना-
भिस्तु गण्डूषा नापि मुखपूर्तिः" इति बोपालितः । गृध्रसी वातरोगभेदः । स
तु उरुसन्धौ भवति । चमसी यज्ञपात्रभेदः । "प्रणीतेति प्रसिद्धा" । माषपि-
ष्टपोलिकाविशेष इति वैद्यकग्रन्थे । "चमसो यज्ञपात्रस्य भेदेऽस्त्री पिष्टके स्त्रिया-
म्" इति मेदिनी । मसी कञ्जलम् । "मेला मसी जलं पत्राञ्जनं च स्यान्मसिर्द्व-
योः" इति त्रिकाण्डशेषः ॥ १० ॥</c>

<v>पुंस्त्वे सभेदानुचराः सपर्यायाः सुरासुराः ।
स्वर्गयागाद्रिमेघाब्धिद्रुकालासिशरारयः ॥ ११ ॥</v>
<c>इति स्त्रीलिंगसंग्रहः । अथ पुलिङ्गसंग्रहः ।
पुंस्त्वे इति पतद्ग्रहशब्दपर्यन्तमधिकारः । भेदास्तुषितसाध्यादयः । अनुचराः
सुनन्दादयः तै । सहिताः सुरासुराः देवदैत्याः पर्यायैः सह पुंसि । सुरपर्याया
यथा । अमरा निर्जरा देवा मरुत इत्यादयः । तद्भेदा यथा । तुषिताः साध्याः ।
इन्द्रो मरुत्वान्मघवा । सूरसूर्यार्यमा । हाहा हूहूः । तुम्बुरुरित्यादिः । अनुचरा
यया । विष्णोरनुचरा जयविजयप्रभृतयः । रुद्रानुचरा नन्दिकेश्वरादयः । एवं
असुरपर्याया दैत्या दानवा इत्यादयः । तद्भेदा बलिनमुच्यादयः । एवं
रानुचराः कुश्माण्डमुण्डादयः । एवमुन्नेयं सर्वत्र । एतेषामपि दैवतानि पुंसि
वा देवताः स्त्रियामित्यादिबाधकं स्मारयिष्यति । अबाधिता इति वक्ष्य-
माणेन । स्वर्गादयश्चोनविंशतिः सभेदाः सपर्यायाश्च पुंसि स्युः । स्वर्गप-
र्यायो यथा । स्वर्गो नाकस्त्रिदिव इत्यादिः । द्योदिवौ द्वे स्त्रियां क्लीबे 
त्रिविष्टपमिति बाधकं बलवत्तरं तद्विना पुंस्त्वम् । यागो यज्ञः । मखः
क्रतुः । तद्भेदा अप्रिष्टोमादयः । इष्ट्यादेर्बाधितत्वं वक्ष्यति । आद्रिः गिरिः
पर्वतः । तद्भेदा मेरुसह्यादयः । एषां मध्येऽपवादः चेदुक्तः शैलवर्गे । मेघो
घन इत्यादिः पर्यायः । भेदः पुष्करावर्तादिः । अभ्रस्य तु अभ्रं मेघ इति
क्लीबपाठो बाधकः । अब्धिः समुद्र इत्यादयः समुद्रपर्यायाः । क्षीरोदादिर्भेदः ।
दुर्वक्षः । शास्त्रीत्यादिः पर्याबः । वटादिर्भेदः । अत्रापि क्वचिद्रूपभेदादिना
पाटलाशिंशपादौ अपवादा उक्ताः । कालो दिष्टः समयः । एवं पर्यायः ।
मासादयो भेदाः । असिः खङ्गः । नन्दकादयो भेदाः । "ईल्यादौ बाधः" ।
शरो बाणः । भेदो नाराचादिः । इषुर्द्वयोरिति विशेषो दर्शितः । अरिः
शत्रुः । भेद आतताथ्यादिः ॥ ११ ॥</c>﻿तृतीयं काण्डम्. 
<v>करगण्डोष्ठदोर्दन्तकण्ठकेशनखस्तनाः ।
अह्नाहान्ताः क्ष्वेडभेदा रात्रान्ताः प्रागसंख्यकाः ॥ १२ ॥</v>
<c>करो राजग्राह्यभागो रश्मिः पाणिश्च ।
दीधित्यादीनां तु पुंस्त्वं बाधितम् । गण्डः कपोलः । ओष्ठो दन्तच्छदः । दश-
नवतमादि तु रूपभेदात् बाधितम् । दोः प्रवेष्टः । भुजबाह्वोस्तु द्वयोरिति
विशेषः । दन्तो रदः । दन्तस्थाने दण्ड इत्यपि पाठः कण्ठो गलः । "समीपग-
लभेदेषु कण्ठं त्रिषु विदुर्बुधाः" इति शाश्वतः । केशः कचः । नखः कररुहः ।
नखोऽस्त्रीत्यादिना बाधितम् । स्तनः कुचः । एते यथासंभवं सभेदपर्यायाः
पुंसि । अह्वः अहश्च एतदन्ताः पुंसि स्युः । यथा । अह्वः पूर्वं पूर्वाह्नः । "अह्नः
अपरं अपराह्नः" । द्वे अहनी समाहृते द्य्वहः । क्ष्वेडभेदा विषविशेषाः
पुंस्त्वे स्युः । यथा । सौराष्ट्रिकः । अत्र गरलं विषं पुंसि क्लीबे च । काकोलं
इत्यादि बाधितम् । रात्रान्ता इति समासान्तस्यैकदेशानुकरणम् । एवमुत्तर-
त्रापि । रात्रशब्दोऽन्ते येषां ते यदि प्राक् असंख्यावाचकशब्दरहितास्तर्हि
पुंसि । यथा । अहश्च रात्रिश्चाहोरात्रः सर्वरात्रः पूर्वरात्रः अपररात्रः । प्राणसं
स्यका इति किम् । पञ्चरात्रम् । गणरात्रम् । पुण्यरात्रस्यार्धर्चादिपाठात्
क्लीबत्वं च ॥ १२ ॥</c>﻿सटीकामरकोशस्य [लिङ्गादिसंग्रहवर्गः ५]
<v>इत्यमरसिंहकृतौ नामलिङ्गानुशासने ।
सामान्यकाण्डस्तृतीयः साङ्ग एव समर्थितः ॥ ४७ ॥</v>
<c>उक्तमुपसंहरति । इतीति । इत्येवंप्रकारेणामरसिंहस्य
कृतौ नामलिङ्गशास्ने सामान्यनामा तृतीयः काण्डः प्रस्तावो वर्गसमूहो वा
अङ्गैः सहितः समर्थितो निरूपित इत्यर्थः ॥ ४७ ॥</c>

इन्द्रश्चन्द्रः काशकृत्स्नापि-
शली शाकटायनः । पाणिन्यमरजैनेन्द्रा जयन्त्यष्टौ च शाब्दिकाः ॥॥ श्रीमत्य-
मरविवेके महेश्वरेण विरचित इत्थं सामान्यकाण्ड एषोऽन्तिमः समाप्तः ।
॥ अमरकोशः समाप्तः ॥

अमरकोशतृतीयकाण्डस्य वर्गानुक्रमेण श्लोकसंख्या.
वर्गोकाः  वर्गनामानि. मूलश्लोकाः क्षेपकश्लोकाः 
१ विशेष्यनिघ्नवर्गः.... ११२ ॥ मूलश्लोकाः  क्षेपकश्लोकाः 
२ संकीर्णवर्गः....... ४३ ४८७ ॥
३ नानार्थवर्गः...... २५५ ॥
४ अव्ययवर्गः........
५ लिङ्गादिसंग्रहवर्गः..........﻿सटीकामरकोशस्य [लिंगादिसंग्रहवर्गः 
<v>श्रीवेष्टाद्याश्च निर्यासा असन्नन्ता अबाधिताः ।
कशेरुजतुवस्तूनि हित्वा तुरुविरामकाः ॥ १३ ॥</v>
<c>श्रीवेष्टादयो ये निर्यासाः द्रवसारवाचकास्ते पुंसि स्युः ।
श्रीवेष्टः सरलः । "श्रीपिष्टः इति क्वचित्पाठः" । आद्येन श्रीवासवृकधूपा-
दयः । चकाराद्गुग्गुलुसिह्वकादयः । अस् च अन् तावन्तौ येषां ते अत्तन्नन्ताः 
द्य्वच्कमसिसुसन्नन्तमित्यादिना वक्ष्यमाणेन अप्सरआदीनां पूर्वोक्तेन च बाधके-
नाबाधिताश्चेत्पुंसि स्युस्तत्र असन्ता यथा । अङ्गिराः वेधाः चन्द्रमाः । अन्नन्ता
यथा । कृष्णवर्त्मा मघवा । अबाधिता इति किम् । इदं वयः । इदं लोभ ।
तुश्च रुश्च तुरू तौ विरामे येषां ते तुरुविरामकाः । कशेरुजतुवस्तूनि हित्वा
तुशब्दान्ताश्च रुशब्दान्ताश्च पुंसि स्युरित्यर्थः । यथा । हेतुः सेतुः धातुः मन्तुस्तन्तुरि-
त्यादि । कुरुः मेरुः किंशारुरित्यादि । कसेर्वाद्युपलक्षणं दारुश्मश्रुप्रभृतीनाम् ।
तत्र कसेरु अस्थिविशेषः । तृणविशेषो वा । जतु लाक्षा ॥ १३ ॥</c>

<v>कषणभमरोपान्ता यद्यदन्ता अमी अथ ।
पथनयसटोपान्ता गोत्राख्याश्चरणाह्वयाः ॥ १४ ॥</v>
<c>कषणादयः षड्वर्णा उपान्ते अन्त्यसमीपे येषां ते तथा । यदीति । यदि एते कादिवर्णषट्-
कोपान्ता अदन्ताः स्युस्तर्हि पुंसि भवन्ति । यथा । अङ्कः लोकः स्फटिकः ।
शुल्कवल्कादि तु बाधितं पूर्वम् । ओषप्लोषमाषप्लक्षादयः षोपान्ताः । वर्षाद-
यस्तु पूर्वं बाधिताः । पाषाणगुणकिरणादयो णोपान्ताः । विषाणादि बाधि-
तम् । कौस्तुभदर्भशलभादिर्भोपान्तः । कुसुम्भादि बाधितम् । होमग्रामगुल्म-
व्यामादयो मोपान्ताः । पद्मादेर्वा पुंसीत्यादिना बाधितत्वम् । झर्झरसीकरसी-
रप्रभृतिः रोपान्तः । अजिरादेर्बाधः । पकारादिवर्णषट्कोपान्ता अबाधिताश्चे-
त्पुंसि स्युः । अत्र यद्यदन्ता इति पूर्वोक्तं न संबध्यते । अथादित्वात् । पका-
रोपान्ता यथा । यूपबाष्पकलापादयः । कुतपादिर्बाधितः । थकारोपान्ता वेप-
थुरोमन्थादयः । नोपान्ता इनघनभान्वादयः । वनादिस्तु बाधितः । योपान्ता
आयव्ययजायुतन्तुवायादयः । मृगयादिस्तु बाधितः । सोपान्ता रसहासादयः ।
बिसादिर्बाधितः । टोपान्ताः पटादयः । किरीटादेर्बाधकमुक्तम् । गोत्रेति ।
गोत्रं वंशः तस्मिन्नाख्या संज्ञा येषां ते गोत्राख्या ऋषिसंज्ञकाः गोत्रस्यादि-
पुरुषाः ये प्रवराध्यायपठिताः येऽप्यन्ये अपत्यप्रत्ययं विना गोत्रवाचित्वेन
लोके प्रसिद्धास्ते पुंसि स्युः । यथा । भरद्वाजः गोत्रमस्माकम् । एवं कश्यपव-
त्सप्रभृतयः । चरणस्य वेदशाखाया आह्वयाः संज्ञा पुंसि स्युः । यथा । कठः
बहृच इसादि ॥ १४ ॥</c>﻿तृतीयं काण्डम्.
<v>नाम्न्यकर्तरि भावे च घाञबूनङ्णघाथुचः ।
ल्युः कर्तरीमनिज्भावे को घोः किः प्रादितोऽन्यतः ॥ १५ ॥</v>
<c>नाम्नि संज्ञायां अकर्तरि च कारके भावमात्रे च विहिता-
स्ते घञदयः सप्त प्रत्ययाः पुंसि स्युः । भावे चेति चकारादसंज्ञायां च घञ्
गृहीतः । घञन्ता यथा । प्रास्यत इति प्रासः । विदन्ति अनेन वेदः । प्रपतत्य-
स्मात्प्रपातः । भावः माघः पाकः त्यागः । अच् यथा । जयः चयः नयः ।
अप् यथा । करः गरः लव प्लवः । नङ् यथा । यज्ञः प्रश्नः । "याज्जेत्यत्र
तु पुंस्त्वं बाधितम् । नङ उपलक्षणार्थत्वात् । स्वपो नन् । स्वप्नः । स्वप्नः
संवेश इत्यपीति वा पुंस्त्वसिद्धिर्बोध्या" । णप्रत्ययो यथा । न्यादः । घप्र-
त्ययो यथा । उरश्छदः । अथुच् यथा । वेपथुः । ल्युरिति । कर्तरि नन्द्या-
दिल्युः पुंसि स्यात् । यथा । नन्दनः रमणः मधुसूदनः । भावे पृथ्वादिभ्यो
य इमनिच् स पुंसि स्यात् । यथा । पृथोर्भावः प्रथिमा महिमा । भाव इति
किम् । वृणोतीति वरिमा पृथ्वी । अत्र भावे इति शब्दो देहलीदीपन्यायेन 
पूर्वत्र परत्र च संबध्यते । भावे को यथा । "आखूत्थः प्रस्थः" । प्रादितः
अन्यतश्च परो यो घुसंज्ञो धातुस्तस्माद्विहितः किप्रत्ययः पुंसि स्यात् ।  दाप्दैपो
विना दारूपो धारूपश्च धातुर्घुसंज्ञकः । प्रादितो यथा । प्रधिः निधिः आदिः ।
अन्यतो यथा । जलधिः इषुधेस्तु द्वयोरिति बाधितत्वम् ॥ १५ ॥</c>

<v>द्वन्द्वेऽश्ववडवावश्ववडवा न समाह्यते ।
कान्तः सूर्येन्दुपर्यायपूर्वोऽयः पूर्वकोऽपि च ॥ १६ ॥</v>
<c>द्वन्द्वे समाहारादन्यत्र द्वन्द्वसमासेऽश्ववडवौ पुंसि । स्वयमेवोदाहरति । अश्वाश्च वडवा-
श्चाश्ववडवाः । एवमश्ववडवान् । अश्ववडवैरित्यादिप्रयोगः । समाहारे त्वश्वव-
डवमिति क्लीबम् । सूर्यचन्द्रपर्यायपूर्वकः कान्तशब्दः पुंसि । यथा । सूर्यकान्तः
अर्ककान्तः चन्द्रकान्तः इन्दुकान्तः सोमकान्तः । अयोवाचकपूर्वकोऽपि कान्तः
पुंसि । यथा । अयस्कान्तः लोहकान्तः ॥ १६ ॥</c>﻿सटीकामरकोशस्य [लिंगादिसंग्रहवर्गः
<v>वटकश्चानुवाकश्च रल्लकश्च कुडङ्गकः ।
पुङ्खो न्यूङ्खः समुद्गश्च विटपट्टघटाः खटाः ॥ १७ ॥</v>
<c>इदानीं पुल्लिङ्गविशेषपर्यन्तमनु-
क्तानां कान्तादिक्रममनतिक्रम्याह । वटकः पिष्टकभेदः । अनुवाको वेदाव-
यवः । रल्लकः कम्बलः । कुडङ्गको वृक्षलतागहनम् । "कुटङ्गक इत्यपि" ।
पुङ्खो बाणावयवः । न्यूङ्खः सामवेदे निपातित ओङ्कारः । न्युङ्ख इति ह्रस्वो-
कारोऽपि । "न्यूङ्खः सम्यगमनोझे च साम्नः षट्प्रवणेऽपि च" इति मेदिनी ।
समुद्रः संपुटकः । विटो धूर्तः । "विटो द्रौ लवणे षिङ्गे मूषिके खदिरेऽपि च"
इति मेदिनी । षट्टः काष्ठादिरचित आसनविशेषः । "पट्टश्चतुष्पथे पीठे राजादेः
शासनान्तरे । व्रणादिबन्धने पेषाश्मनि" इति हैमः । घटस्तुला । "घटो दिव्ये
तुलायां स्याद्धटी चीरे च वाससे" इति मेदिनी । अन्धकूपादयः खटाः ।
"खटस्तृणे कफे । टङ्केंऽन्धकूपे प्रहार" इति हैमः ॥ १७ ॥</c>

<v>कोट्टारघट्टहट्टाश्च पिण्डगोण्डपिचण्डण्वत् ।
गडुः करण्डो लगुडो वरण्डश्च किणो घुणः ॥ १८ ॥</v>
<c>कोट्टो दुर्गपुरम् । अरघट्टः कूपभेदः । "अरैश्चक्रावयवसदृशैः काष्ठविशेषैर्घट्यते रच्यते सोऽर
घट्टः । राहाट इति प्रसिद्ध इत्यन्ये" । कस्यचिन्मते टकारान्तेष्वपि भट्टग्राम
इति न्यायेन रेफान्तोपि कोट्टार इति त्र्यक्षरो निबद्धः । "कोट्टारो नगरे
कूपे पुष्करिण्वाश्च पाटके" इति मेदिनी । घट्टः घाट इति प्रसिद्धः । हट्टः क्रय-
विक्रयस्थानम् । पिण्डो मृदादिसंघातः । गोण्डो नाभिः । "गोण्डः पामरजातौ च
वृद्धनाभौ च संमते" इति रुद्रः । पिचण्ड उदरम् । पिचिण्ड इत्यपि । "शास्ते
पिचिण्ड उदरे पशोरवयवे पुमान्" इति मेदिनी । पिचण्डवत् गड्वादयोऽपि पुंसि
स्युरिति वता निर्दिश्यते । गडुर्गलगण्डः । "गडुः पृष्ठगुडे कुब्जे" इति विश्वः ।
करण्डो वंशादिकृतभाण्डभेदः । "करण्डो मधुकोशासिकारण्डेषु दलाढके" इति
हैमः । लगुडो वंशादिदण्डः । वरण्डो मुखरोगः । "वरण्डो वदनव्यथा । अन्त-
रावेदिसंधौ च" इति हैमः । किणो मांसग्रन्थिभेदः । स तु खनित्रदण्डादिसंघ-
र्षणात्करतलादौ स्पष्टः" । "व्रणजं चिह्नं च किणः" । घुणः काष्ठकृमिः ।
"घुणः स्यात्काष्ठवेधकः" इति रत्नकोशः ॥ १८ ॥</c>

<v>दृतिसीमन्तहरितो रोमन्थोद्गीथबुहुदाः ।
कासमर्दोऽर्बुदः कुन्दः फेनस्तुपौ सयूपकौ ॥ १९ ॥</v>
<c>दृतिः चर्मपुटकः ।
"दृतिश्चर्मपुटे मत्स्ये ना" इति मेदिनी । सीमन्तः केशवेशः । हरित्पालाशवर्णः ।
"हरिद्दिशि स्त्रियां पुंसि हयवर्णविशेषयोः । अस्त्रियां स्यात्तृणे च" इति मेदिनी ।
रोमन्थः पशूनां चर्वितचर्वणम् । उद्गीथः सामभेदः । "उद्गीथः प्रवणः सामवे-
दध्वनिः" इत्यरुणः । बुद्वुदो जलविकारः । कासमर्दो गुल्मभेदः" । अर्बुदो
दशकोटयः । "अर्बुदो मांसकीले स्यात्परुषे दशकोटिषु" इति मेदिनी ।
अर्दनिरिति पाठे अर्दनिरग्निः । कुन्दः शिल्पभाण्डम् । "कुन्दोऽच्युते निधौ ।
चक्रभ्रमौ च माध्ये च" इति हैमः । फेनो जलविकारः । स्तूपो वटकादिः ।
एतौ यूपश्च । "पूप इत्यपि" ॥ १९ ॥</c>﻿तृतीयं काण्डम्.
<v>आतपः क्षत्रिये नाभिः कुणपक्षुरकेदराः ।
पूरक्षुरप्रचुक्राश्च गोलहिङ्गुलपुद्गलाः ॥ २० ॥</v>
<c>आतपः सूर्यालोकः । क्षत्रिये नाभिः ।
क्षत्रियवाची नाभिशब्दः पुंसीत्यर्थः । कुणपः शवभेदः । "कुणपः पूतिगन्धौ
शवेऽपि च" इति मेदिनी । क्षुरो वपनशस्त्रम् । "क्षुरः स्याच्छेदनद्रव्ये कोकि-
लाक्षे च गोक्षुरे" इति मेदिनी । केदरो व्यवहारपदार्थः । पूरो जलप्रवाहः ।
"पूरः स्यादम्भसां वृद्धौ व्रणसंशुद्धिखाद्ययोः" इति हैमः । क्षुरप्रो बाणभेदः ।
"खुरप्र इति कवर्गद्वितीयादिरपि" । चुक्रः शाकभेदः । "चुक्रस्त्वम्लेऽम्ल-
वेतसे" इति हैमः । गोलो वर्तुलपिण्डः । हिङ्गुली" रागद्रव्यभेदः । क्लीबे चोक्तो
वैश्यवर्गे । "हिङ्गुलो वर्णकद्रव्ये ना भण्टाक्यां तु हिङ्गुलि" इति मेदिनी । "हिङ्गुलुः
स्वात्तु हिङ्गुलम्' इति मुकुटः । पुद्गलः आत्मा । "पुद्गलः सुन्दराकारे त्रिषु पुंस्या-
त्मदेहयोः" इति मेदिनी ॥ २० ॥</c>

<v>वेतालभल्लमल्लाश्च पुरोडाशोऽपि पट्टिशः ।
कुल्माषो रभसश्चैव सकटाहः पतद्ग्रहः ॥ २१ ॥</v>
<c>इति पुङ्लिङ्गशेषः ।
वेतालो भूताधिष्ठितशवः । "भल्लः स्यात्पुंसि
मल्लुकः" इति मेदिनी । मल्लो बाहुयुद्धकुशलः । पुरोडाशो हविर्भेदः । "पुरो-
डाशो हविर्भेदे चमस्यां पिष्टकस्य च । रसे सोमलतायाश्च हुतशेषे च कीर्तितः"
इति विश्वः । पट्टिशोऽस्त्रभेदः । "पट्टिस इति दन्त्यसान्त इति मुकुटः" ।
कुल्माषोऽर्धस्विन्नो यवः कुत्सितमाषो वा । "कुल्माषं काञ्जिके यावके पुमान्"
इति मेदिनी । रभसः हर्षः । "रभसो हर्षवेगयोः" इति विश्वः । सकटाहः
कटाहसहितः कटाहशब्दश्र पुंसीत्यर्थः । कटाहो वटकादिपाकपात्रम् । "कटाहो
घृततैलादिपाकपात्रेऽपि कर्परे । कटाहः कूर्मपृष्ठे च सूपे च महिषीशिशौ" इति
विश्वः । "कटाहः कूर्भकर्परे । द्वीपस्य च प्रभेदे च" इति मेदिनी च । सनिष्ठी-
वताम्बूलादिचर्वणनिक्षेपपात्रं पतद्ग्रहः ॥ २१ ॥</c>
॥ इति पुलिङ्गशेषः ॥﻿तृतीयं काण्डम्. 
<v>कोट्याः शतादिसंख्याऽन्या वा लक्षा नियुतं च तत् ।
द्व्यच्कमसिसुसन्नन्तं यदनान्तमकर्तरि ॥ २४ ॥</v>
<c>कोट्या अन्या कोटिशब्दं विना या शतादिसंख्या सा क्लीबे स्यात् । लक्षशब्दो वा क्लीबे ।
पक्षे स्त्रियाम् । "लक्षा न पुंसि संख्यायां क्लीबं व्याजशरव्ययोः" इति मेदिनी ।
तदिति लक्षस्य पर्याया नियुतमित्यर्थः । उदाहरणं च । नियुतं शतं सहस्रम-
युतमित्यादि । "शतं सहस्रमयुतं नियुतं प्रयुतं मतम् । स्त्रि कोटिरर्बुदमिति 
क्रमाद्दशगुणोत्तरम्" इति रत्नकोशः । असन्तमिसन्तमुसन्तमन्नन्तं च यत् द्य्वच्कं
द्विस्वरं तत् क्लीबे । असन्तं यथा । पयः मनः । इसन्तं यथा । सर्पिः ज्योतिः ।
उसन्तं यथा । वपुः यजुरित्यादि । अन्नन्तं यथा । चर्म शर्म सामेत्यादि । अने-
नैव क्लीबत्वे सिद्धे परतो यन्मर्मशब्दोपादानं तदस्यानित्यत्वज्ञापनार्थम् । तेन
"गुणान्धकारशोकेषु तमो राहौ पुमानयम्" इत्याद्यपि सिद्धम् । अकर्तरि कर्तुरन्यत्र
यदनान्तं अनेत्यन्ते यस्य तत्लीबे । यथा । गमनम् । मरणम् । दानम् । करणम् ।
वरणम् । अकर्तरीति किम् । इध्मव्रश्चनः कुठारः । नन्दयतीति नन्दनः रमणः ॥ २४ ॥</c>

<v>त्रान्तं सलोपधं शिष्टं रात्रं प्राक्संख्ययान्वितम् ।
पात्राद्यदन्तैरेकार्थो द्विगुर्लक्ष्यानुसारतः ॥ २५ ॥</v>
<c>त्रान्तं क्लीबे यथा । पात्रं वहित्रं वस्त्रं गात्रमित्यादि । सकारो लकारो
वा उपधा अन्त्यात्पूर्वो यस्य तत् सलोपधम् । सोपधं यथा । बिसम् । अन्धत-
मसम् । लोपधं यथा । कुलं मूलमित्यादि । शिष्टमिति । यदवशिष्टं प्रागुक्ताद-
न्यत् तच्च प्रागुक्तम् । यदबाधितं तदपि त्रान्तादिकं क्लीबे इत्यर्थः । शिष्ट-
मिति किम् । पुत्रः वृत्रः हंसः कंसः पनसः शिला कालः गलः । संख्यापूर्वो
रात्रशब्दः क्लीबे । "रात्राहाहाः पुंसि" इति पुंस्त्वप्राप्तेरपवादोऽयम् । "संख्यापूर्वं
रात्रं क्लीबम्" इति वार्तिकं रात्राह्नाहा इत्यस्य बाधकम् । त्रिरात्रम् । पञ्चरात्रम् ।
संख्ययेति किम् । अर्धरात्रः मध्यरात्रः । पात्रादिभिरदन्तैरेकार्थो यो द्विगुः
स क्लीबे । पञ्चरात्रम् । आदिना चतुर्युगम् । लक्ष्यानुसारतः शिष्टप्रयोगानुग-
मेनेत्यर्थः । अनेन पञ्चमूली त्रिलोकीत्यादिरपवादः । एकार्थः किम् । पञ्चक-
पालः पुरोडाशः । द्विगुरयं तद्धितार्थः ॥ २५ ॥<c>﻿द्वंद्वसमासस्यैकत्वं अव्ययी भावश्च क्लीवे ।
द्वंद्वैक्यं यथा ।
पाणिपादम् ।
शिरोग्रीवम् ।
मार्दगिकपाणवि कम ।
अव्ययीभावो यथा ।
अधिखि ।
उपगंगम् ।
संख्याया अव्ययाच पर पयः क्लीवे ।
यया ।
द्विपथम् ।
त्रयाणां पयां समाहारनिपथम् ।
चतुष्पथम् ।
अव्ययाधया ।विपथम् ।
कापथम् ।
संख्याव्ययादिति किम् ।
धर्मपथः ।
योग पथः ।
पय इति समासांतानुकरणम् ।
समासे षष्ठीविभक्त्यंतात्परा छाया क्लीये ।
छाया बाहुल्ये इति पाणिनिसूत्रम् ।
सा चेहूनां संबंधिनी तहेव तदुदाहरति ।
२६८ 
सटीकामरकोशस्य [लिंगादिसंग्रहवर्ग:
द्वंद्वैकत्वाव्ययीभावौ पथः संख्याव्ययात्परः ।
 षष्ट्याश्छाया बहूनां चेद्विच्छायं संहतौ सभा ॥ २६ ॥
शालार्थापि पराराजामनुष्यार्थादराजकात् ।
दासीसभं नृपसभं रक्षःसभमिमा दिशः ॥ २७ ॥
उपज्ञोपक्रमांतश्च तदादित्वप्रकाशने ।
कोपज्ञकोपक्रमादिकंथोशीनरनामसु ॥ २८ ॥
बीनां पक्षिणां छाया विच्छायमिति ।
इक्षुच्छायम् ।
बहूनामिति किम् ।
कुड्य 
या कुड्यछायमिति वा ।
स्त्रियां तु वक्ष्यते ।
संहतो समूहविषये सभाशब्दः क्ली ।
अत्रापि षष्ठचा इत्यनुवर्तते ।
यया ।
दासीनां सभा दासीसभम् ।
खीसभमित्यादि ।
संहताविति किम् ।
दासीनां समा दासीसमा दासीटह मित्यर्थः ॥ २६ ॥
शालार्था गृहार्या अपिशब्दात्संहत्यर्या च या सभा सा अराजकात् राजशब्दवर्जितात् राजामनुष्यार्थात् राजार्थात् राजपर्यायात अमनुष्यार्थात् रक्षआदिशब्दात्पष्टयतात्परा चेत् क्लीवे ।
शाला गृहं अर्थोऽ भिधेयो यस्याः सा शालार्था ।
अराजकराजपर्यायात् यथा ।
इनसमम् ।
मभु समम् ।
अमनुष्यार्थाद्यथा ।
रक्षासभम् ।
पिशाचसमम् ।
अराजकात्किम् ।
राज सभा ।
“राजपर्यायग्रहणान्नेह चंद्रगुप्तसभा ।
राजविशेषोऽयम् ।" षष्टचा इति किम् ।
नृपतिविषये सभा ।
नृपतिसभा ।
नृणां पतिर्यस्यां सा चासो सभा चेति वा नृपतिसभा ।
अमनुष्यार्थादिति किम् ।
दासीसभा ।
दासीनां शालेत्यर्थः ।
इमा दिश इति दासीसममित्यादीनि क्रमेण त्रीण्युदाहरणानी त्यर्थः ।
तत्र दासीसममित्यादि तु संहतावित्यस्यैव ।
इतरे तु शालासंहति साधारणे ॥ २७ ॥
तयोरुपझोपक्रमयोरादित्वं प्राथम्यं तस्य प्रकाशने द्योतने उपक्षांत उपक्रमांतश्च समासः क्लीवे स्यात् ।
उदाहरणमाह ।
उपहायत इत्यु पहा ।
को ब्रह्मा तस्योपज्ञा कोपर प्रजा ।
कस्योपक्रमः कोपक्रमं लोकः ।
प्रजापतिना प्रथमं सृष्टत्वाचेनादावुपज्ञाता प्रजेत्यर्थः ।
तदादित्वेति किम् ।
देव दत्तोपड़ा ।
मृन्मयः प्रकारः ।
मृत्पकारस्यानेककारणत्वात् ।
देवदत्तेति सामा न्पशब्देन च तदादित्वप्रतिपादनाभावे क्लीबत्वाभावः ।
एवं देवदत्तोपक्रमो रथः ।
अत्रापि षष्ठथा इत्यनुवर्तते ।
उशीनराणां नाममु मध्ये षष्ठचंतात्परा कंथा क्लीवे ।
सोशमीनां कंथा सौशामिकथम् ।
उशीनरादन्यत्र दाक्षिकंथा ।
नामसु इति किम् ।
वीरणकंथा ॥ २८ ॥
﻿तृतीयं काण्डम्.
<v>आतपः क्षत्रिये नाभिः कुणपक्षुरकेदराः ।
पूरक्षुरप्रचुक्राश्च गोलहिङ्गुलपुद्गलाः ॥ २० ॥</v>
<c>आतपः सूर्यालोकः । क्षत्रिये नाभिः ।
क्षत्रियवाची नाभिशब्दः पुंसीत्यर्थः । कुणपः शवभेदः । "कुणपः पूतिगन्धौ
शवेऽपि च" इति मेदिनी । क्षुरो वपनशस्त्रम् । "क्षुरः स्याच्छेदनद्रव्ये कोकि-
लाक्षे च गोक्षुरे" इति मेदिनी । केदरो व्यवहारपदार्थः । पूरो जलप्रवाहः ।
"पूरः स्यादम्भसां वृद्धौ व्रणसंशुद्धिखाद्ययोः" इति हैमः । क्षुरप्रो बाणभेदः ।
"खुरप्र इति कवर्गद्वितीयादिरपि" । चुक्रः शाकभेदः । "चुक्रस्त्वम्लेऽम्ल-
वेतसे" इति हैमः । गोलो वर्तुलपिण्डः । हिङ्गुली" रागद्रव्यभेदः । क्लीबे चोक्तो
वैश्यवर्गे । "हिङ्गुलो वर्णकद्रव्ये ना भण्टाक्यां तु हिङ्गुलि" इति मेदिनी । "हिङ्गुलुः
स्वात्तु हिङ्गुलम्' इति मुकुटः । पुद्गलः आत्मा । "पुद्गलः सुन्दराकारे त्रिषु पुंस्या-
त्मदेहयोः" इति मेदिनी ॥ २० ॥</c>

<v>वेतालभल्लमल्लाश्च पुरोडाशोऽपि पट्टिशः ।
कुल्माषो रभसश्चैव सकटाहः पतद्ग्रहः ॥ २१ ॥</v>
<c>इति पुङ्लिङ्गशेषः ।
वेतालो भूताधिष्ठितशवः । "भल्लः स्यात्पुंसि
मल्लुकः" इति मेदिनी । मल्लो बाहुयुद्धकुशलः । पुरोडाशो हविर्भेदः । "पुरो-
डाशो हविर्भेदे चमस्यां पिष्टकस्य च । रसे सोमलतायाश्च हुतशेषे च कीर्तितः"
इति विश्वः । पट्टिशोऽस्त्रभेदः । "पट्टिस इति दन्त्यसान्त इति मुकुटः" ।
कुल्माषोऽर्धस्विन्नो यवः कुत्सितमाषो वा । "कुल्माषं काञ्जिके यावके पुमान्"
इति मेदिनी । रभसः हर्षः । "रभसो हर्षवेगयोः" इति विश्वः । सकटाहः
कटाहसहितः कटाहशब्दश्र पुंसीत्यर्थः । कटाहो वटकादिपाकपात्रम् । "कटाहो
घृततैलादिपाकपात्रेऽपि कर्परे । कटाहः कूर्मपृष्ठे च सूपे च महिषीशिशौ" इति
विश्वः । "कटाहः कूर्भकर्परे । द्वीपस्य च प्रभेदे च" इति मेदिनी च । सनिष्ठी-
वताम्बूलादिचर्वणनिक्षेपपात्रं पतद्ग्रहः ॥ २१ ॥</c>
॥ इति पुलिङ्गशेषः ॥﻿सटीकामरकोशस्य [लिंगादिसंग्रहवर्गः 
<v>राजसूयं वाजपेयं गद्यपये कृतौ कवेः ।
माणिक्यभाष्यसिन्दूरचीरचीवरपिञ्जरम् ॥ ३१ ॥</v>
<c>राजसूयवाजपेये यागभेदौ । "राज्ञा लतात्मकः सोमः सूयतेऽत्र राजसूयम् । वाजं
पैष्टी सुरा पेयमत्र वाजपेयम्" । कवेः कृतौ वर्तमानं गद्यं पदसमूहः । पद्यं
श्लोकः । "पद्यं श्लोके पुमान् शुद्रे पद्या वर्त्मनि कीर्तिता" इति मेदिनी । कवेः
कृताविति किम् । गद्या वाक् । पद्या पद्धतिः । माणिक्यं रत्नभेदः । "मणिके
मणिपुराख्ये नगरे भवं माणिक्यम्" । भाष्यं पदार्थविवृतिः । "सूत्रार्थो
वर्ण्यते यत्र वाक्यैः सूत्रानुकारिभिः । स्वपदानि च वर्ण्यन्ते भाष्यं भाष्यविदो
विदुः" इति । सिन्दूरं रक्तचूर्णभेदः । "सिन्दूरस्तरुभेदे स्यात्सिन्दूरं रक्तचूर्णके ।
सिन्दूरी रोचना रक्तवोल्लिका धातकीषु च" इति विश्वप्रकाशः । चीरं वस्त्र-
भेदः । "चीरी झिल्ल्यां नपुंसकम् । गोस्तने वस्त्रभेदे च रेखालेखनभेदयोः"
इति मेदिनी । चीवरं मुनिवासः । "शाक्यभिक्षुप्रावरणमिति सुभूतिः" ।
पिञ्जरं पक्ष्यादिबन्धनागारम् । "पिञ्जरोऽश्वान्तरे पीते क्लीबं स्वर्णे च पीतके"
इति कोशान्तरम् । पञ्जरमित्यपि पाठः ॥ ३१ ॥</c>

<v>लोकायतं हरितालं विदलस्थालबाह्लिकम् ।
इति नपुंसकसंग्रहः ।
पुन्नपुंसकयोः शेषोऽर्धर्चपिण्याककण्टकाः ॥ ३२ ॥</v>
<c>लोकायतं चार्वाकशास्त्रम् ।
हरितालं धातुभेदः । "हरितालं धातुभेदे स्त्री दुर्वाकाशरेखयोः" इति मेदिनी ।
विदलं वंशदलकृतपात्रभेदः । स्थालं भाण्डभेदः । बाल्हिकं कुङ्कुमादि ।
"बाह्लकमिति च बाह्लवमित्यपि । बह्लुदेशे भवं बाह्लवम्" । इति नपुंसक-
संग्रहः । अथ चिक्कसपर्यन्ताः पुंसि क्लीबे च स्युः । उक्तादन्यः शेषः ।
यथा शङ्खपद्मौ निधिवाचकौ पुंसि । कम्बुनलिनवाचिनौ तु पुन्नपुंसकयोः ।
तथाऽत्रत्यशब्दोऽपि यत्पर्याये बाधितस्तत्पर्यायाद्भिन्नश्चेत् पुन्नपुंसकयो-
रित्यर्थः । ऋचोऽर्धमर्धर्चः । पिण्याकं तिलकल्कम् । "पिण्याकोऽस्त्री
तिलकल्के हिङ्गुबाह्लीकसिह्लक" इति मेदिनी । कण्टकं रोमहर्षादि । "कण्टकः
क्षुद्रशत्रौ च कर्मस्थानिकदोषयोः । रोमाञ्चे च द्रुमाङ्गे च कण्टको मस्करेऽपि
च" इति विश्वप्रकाशः । "कण्टको न स्त्रियां क्षुद्रशत्रौ मत्स्यादिकीकसे ।
नैयोगिकादिदोषोक्तौ स्याद्रोमाञ्चद्रुमाङ्गयोः" इति मेदिनी ॥ ३२ ॥</c>﻿तृतीयं काण्डम्. 
<v>मोदकस्तण्डकष्टङ्कः शाटकः कर्पटोऽर्बुदः ।
पातकोद्योगचरकतमालामलका नडः ॥ ३३ ॥</v>
<c>मोदकं भक्ष्यभेदः । "मोदकाः खाद्यभेदेऽस्त्री हर्षके पुनरन्यवत्" इति
मेदिनी । "मोदको हर्षुले खाद्ये" इति हैमः । तण्डकः उपतापविशेषः ।
"तण्डकः खञ्जने फेने समासप्रायवाचि च । गृहदारुतरुस्कन्धमायाबहुलके-
ध्वपि" इति मेदिनी । दण्डक इत्यपि । टङ्कोऽश्मदारणः । "टङ्को नीलक-
पित्थे च खनित्रे टङ्कनेस्त्रियाम् । जङ्घायां स्त्री पुमान्कोपे कोशासिग्रावदा-
रणे" इति मेदिनी । शाटकः पटभेदः कर्पटं स्थानभेदः वस्त्रभेदो वा ।
खर्वटमित्यपि । "यत्रैकतो भवेद्ग्रामो नगरं चैकतः स्मृतम् । मिश्रं तु खर्वटं
नाम नदीगिरिसमाश्रयम्" इति । अर्बुदं संख्याभेदः । पातकं ब्रह्महत्यादि ।
उद्योग उत्साहः । चरकं वैद्यशास्त्रभेदः । "वरकमित्यपि पाठस्तत्र स्यूत-
वस्त्रम्" । तमालो वृक्षभेदः । "तमालस्तिलके खङ्गे तापिच्छे वरुणद्रुमे" इति
मेदिनी । आमलको धात्रीफलम् । नडोऽन्तर्विवरं तृणभेदश्च ॥ ३३ ॥</c>

<v>कुष्ठं मुण्डं शीधु बुस्तं क्ष्वेडितं क्षेमकुटिमम् ।
संगमं शतमानार्मशम्बलाव्ययताण्डवम् ॥ ३४ ॥</v>
<c>कुष्ठं रोगभेदः । "कुष्ठ रोगे पुष्करेऽस्त्री" इति मेदिनी । "कुष्ठं भेषजरोमयोः" इति
हैमः । मुण्डं शिरः । शीधु मद्यम् । बुस्तं भृष्टं मांसं पनसादिफलासारभागश्च ।
क्वचित्पुस्तमिति पाठः । क्विचित् श्वस्तमपि । क्ष्वेडितं वीरकृतसिंहनादः ।
क्षेमं कुशलम् । "क्षेमोऽस्त्री लब्धरक्षणे । चण्डायां ना शुभे न स्त्री कात्या-
यन्यां तु योषिति" इति मेदिनी । मोक्षेऽपि क्षेमः । कुट्टिमं भित्तिभेदः ।
"कुट्टिमोऽस्त्री निबद्धा भूः" इति कोशान्तरम् । "फरसबंदीति ख्यातायाः" ।
संगमं संयोगः । शतमानं मानभेदः । अर्मं अक्षिरोमभेदः । शम्बलं वर्णभेदः ।
पाथेयं च । "शबलोऽस्त्री सम्बलवत्कूलपाथेयमत्सर" इति मेदिनी । अव्ययं
स्वरादिनिपातवाचकम् । "अव्ययोऽस्त्री शब्दभेदे ना विष्णौ निर्व्यये
त्रिषु" इति मेदिनी । ताण्डवं नृत्यभेदः ॥ ३४ ॥</c>

<v>कवियं कन्दकार्पासं पारावारं युगन्धरम् ।
यूपं प्रग्रीवपात्रीवे यूषं चमसचिक्कसौ ॥ ३५ ॥</v>
<c>कवियं महाराष्ट्रभाषया
कडियाळीति प्रसिद्धम् । लगाम इत्यपि । "नार्यां कवी खलीनं कवियं
वा ना तुरङ्गमुखभाण्डम्" इति बोपालितः । कन्दं पद्मिनीमूलादि । "कन्दो-
ऽस्त्री सूरणे सस्यमूले जलधरे पुमान्" इति मेदिनी । क्वचित्कर्मेति पाठः ।
कार्पासं वस्त्रयोनिभेदः । "पारावारः पयोराशौ पारावारं तटद्वयम्" इति हैमः ।
युगन्धरं कूबरम् । यूपं यज्ञाङ्गभेदः । प्रग्रीवं द्रुमशीर्षकं "वातायनं मुख-
शाला वा" । पात्रीषं यज्ञपात्रभेदः । यूषं मण्ड इति प्रसिद्धम् । "म्रुद्गामल-
कयूषस्तु ग्राही पित्तकफे हितः" इत्युक्तं वैद्यके । चमसचिक्कसौ पात्रभेदौ ॥ ३५ ॥</c>

<v>अर्धर्चादौ घृतादीनां पुंस्त्वाचं वैदिकं ध्रुवम् ।
तन्नोक्तमिह लोकेऽपि तच्चेदस्त्यस्तु शेषवत् ॥ ३६ ॥</v>
॥ इति पुन्नपुंसकसंग्रहवर्गः ॥
<c>अर्धर्चादौ अस्मिन्वर्गे पुन्नपुंसकाधिकारे इति यावत् । "घृतादीनां
पुंस्त्वाद्यं पाणिन्यादिभिरुक्तं तत्तु वैदिकम् । वेदे प्रसिद्धमित्यर्थः । अत-
स्तदिह नोक्तम् । तल्लोकेऽप्यस्ति चेत् शेषवत् उक्तादन्यः शेषस्तद्वदस्तु
शिष्टप्रयोगतो ग्राह्यमित्यर्थः ॥ ३६ ॥</c>
इति पुन्नपुंसकसंग्रहवर्गः ॥﻿सटीकामरकोशस्य [लिंगादिसंग्रहवर्गः
<v>स्त्रीपुंसयोरपत्यान्ता द्विचतुःषट्पदोरगाः ।
जातिभेदाः पुमाख्याश्च स्त्रीयोगैः सह मल्लकः ॥ ३७ ॥</v>
<c>अपत्यान्ता अपत्यप्रत्ययान्ताः स्त्रीपुंसयोः स्युः । यथा । उपगोः अपत्यं पुमान् औप
गवः । उपगोरपत्यं स्त्री औपगवी । वैदेहः । वैदेही । गार्ग्यः गार्गी । द्विचतुःष-
ट्पदोरगाः द्विपदचतुष्पदषट्पदवाचिनो भुजगवाचिनश्च जातिभेदाः स्त्रीपुं-
सयोः । तत्र द्विपदजातिभेदो यथा । मानुषः पुमान् । मानुषी स्त्री ।
ब्राह्मणः ब्राह्मणी" । "शूद्रः शूद्रा अजादित्वाट्टाप्" । चतुष्पदभेदो यथा ।
मृगः मृगी । हयः हयी । षट्पदभेदो यथा । भृङ्गः भृङ्गी । उरगभेदो यथा ।
उरगः उरगी । नागः नागी । स्त्रीयोगैः सह पुमाख्याः पुन्नामानि स्त्रीपुं-
सयोः । यथा । इन्द्रः । इन्द्राणी । मातुर्भ्राता मातुलः । तस्य स्त्री मातुली ।
पुंसि वर्तमानो मातुलः । स्त्रीयोगात्स्त्रीत्वेऽपि वर्वते । शूद्रस्य स्त्री शूद्री ।
मल्लकादयश्व स्त्रीपुंसयो । मल्लकः पुष्पवल्लीभेदः । स्त्रियां तु मल्लिका ॥ ३७ ॥</c>

<v>ऊर्मिर्वराटकः स्वातिर्वर्णको झाटलिर्मनुः ।
मूषा सृपाटी कर्कन्धूर्यष्टिः शाटी कटी कुटी ॥ ३८ ॥</v>
॥ इति स्त्रीपुंसशेषसंग्रहवर्गः ॥ 
<c>ऊर्मिस्तरङ्गः मुनिरिति पाठः । "मुनिर्यतीङ्गुदीबुद्धपिलायागस्तिकिंशुके" इति
विश्वप्रकाशः । वराटकः कपर्दकः । स्त्रियां तु वराटिका । स्वातिर्न-
क्षत्रम् । "वर्णकश्चन्दनम् । विलेपने चन्दने च वर्णकं पुन्नपुंसकम्" इति रभसः ।
"वर्णकश्चारणे स्त्री तु चन्दने च विलेपने । द्वयोर्नील्यादिषु स्त्री स्यादुत्कर्षे
काञ्चनस्य च" इति मेदिनी । झाटलिः किंशुकवृक्षसदृशः मोखा इति प्रसिद्धः ।
मनुः स्वायम्भुवादिः मन्त्रो वा । मूषा तैजसावर्तनी । सृपाटी परिमाणभेदः ।
कर्कन्धूर्बदरी । यष्टिः लगुडः । काठीति महाराष्ट्रभाषायाम् । शाटी पटभेदः ।
कटी देहावयवः । कुटी ग्रहकोष्टकः । अत्र मूषा नाकारान्तः ॥ ३८ ॥</c>
इति स्त्रीपुंससंग्रहवर्गः ॥ ﻿तृतीयं काण्डम्. 
<v>स्त्रीनपुंसकयोर्भाविक्रिययोः ष्यञ् क्वचिच्च वुञ् ।
औचित्यमौचिती मैत्री मैत्र्यं वुञ् प्रागुदाहृतः ॥ ३९ ॥</v>
<c>भावक्रिययोः भावे कर्मणि च वर्तमानः ष्यञ्प्रञत्ययो वुञ्प्रत्ययश्च
क्वचित्स्त्रीनपुंसकयोर्वर्तते । तत्र ष्यञ्प्रत्ययमुदाहरति । उचितस्य भावः औचित्यं
औचिती च । मित्रस्य कर्म मैत्र्यं मैत्री वा । एवं सामग्र्यं सामग्री वा । आर्हन्त्यं
आर्हन्ती" । वुञ्प्रत्ययस्तु वैरमैथुनिकादिवुन् । इत्थं प्रागुदाहृतः । तथा मिथु-
नस्य भावः कर्म वा मैथुनिका मैथुनकं च । मनोज्ञादित्वाद्वुञ् ॥ ३९ ॥</c>

<v>षष्ट्यन्तप्राक्पदाः सेनाछायाशालासुरानिशाः ।
स्याद्वा नृसेनं श्वनिशं गोशालमितरे च दिक् ॥ ४० ॥</v>
<c>तत्पुरुषे षष्ठ्यन्तं षष्ठीविभक्त्यन्तं प्राक्पदं यासां ताः षष्ठ्यन्तप्राक्पदाः सेनाद्याः
स्त्रियां क्लीबे च स्युः । उदाहरति । नृणां सेना नृसेनम् । वेति विकल्पान्नृसे-
नापि । इतर इति । एवमन्यत्राप्युदाहर्तव्यमित्यर्थः । यवमुरं यवमुरा ।
कुड्यस्य छाया कुड्यच्छायं कुड्यच्छाया वा । षष्ठीबहुवचनान्तप्राक्पदा
चेच्छाया क्लीब एवेति प्राग्दर्शितम् ॥ ४० ॥</c>

<v>आबन्नन्तोत्तरपदो द्विगुश्चापुंसि नश्च लुप् ।
त्रिखट्वं च त्रिखट्वी च त्रितक्षं च त्रितक्ष्यपि ॥ ४१ ॥</v>
॥ इति स्त्रीनपुंसकशेषः ॥
<c>आबन्तोत्तरपदोऽन्नन्तोत्तरपदश्च
द्विगुसमासः पुंसि न स्यात् । किंतु स्त्रीनपुंसकयोः । अन्नन्तोत्तरपदस्य
योऽन्त्यनकारस्तस्य लुप् लोपश्च स्यात् । आबन्तान्त्यपदमुदाहरति । त्रिखट्वमिति ।
तिस्त्रः खट्वाः समाहृताः त्रिखट्वम् । त्रिखट्वी च । अन्नन्तोत्तरपदो यथा ।
त्रयस्तक्षाणः समाहृतास्त्रितक्षम् । त्रितक्षी च । तक्षन्शब्दस्यान्त्यनकारी लुप्तः ॥ ४१ ॥</c>
इति स्त्रीनपुंसकसंग्रहः ॥﻿सटीकामरकोशस्य [लिंगादिसंग्रहवर्ग:
<v>त्रिषु पात्री पुटी वाटी पेटी कुवलदाडिमौ ।
इति त्रिलिङ्गशेषसंग्रहः ॥
परं लिङ्गं स्वप्रधाने द्वन्द्वे तत्पुरुषेऽपि तत् ॥ ४२ ॥</v>
<c>पात्रादयो दाडिमान्तास्त्रिषु त्रिलिङ्गाः ।
पात्रं पात्रः इत्यादि । पात्र्यमत्रे त्रिष्विति मेदिनी । "पात्रं तु कूलयोर्मध्ये
पर्णे नृपतिमन्त्रिणि । योग्यभाजनयोर्यज्ञभाण्डे नाट्यानुकर्तरि" इति हैमः । "वाटः
पथि वृतौ वाटं वरण्डे गात्रभेदयोः । वाटी वास्तौ गृहोद्यानकट्योः" इति हैमः ।
कुवलं बदरीफलम् । "कुवलं चोत्पले मुक्ताफलेऽपि बदरीफले । कुङ्गले
मुकुरे पुंसि न द्वयोर्नरकान्तरे" इति मेदिनी ॥ इति त्रिलिङ्गशेषः ।
द्वन्द्वैकत्वस्याव्ययीभावस्य च लिङ्गं प्रागुक्तम् । स्वप्रधाने उभयपदमधप्रधाने
इतरेतराख्ये द्वन्द्वसमासे च तत्पुरुषे च यत्परमग्रिमपदस्थं लिङ्गं तदेव लिङ्गं
स्यात् । तत्र परवल्लिङ्ग द्वन्द्वतत्पुरुषयोरिति पाणिनिसूत्रम् । तत्र द्वन्द्वे यथा ।
कुक्कुटमयूर्याविमे । मयूरीकुक्कुटाविमौ । तत्पुरुषे यथा । धान्येनार्थो धान्यार्थः ।
सर्पाद्भीतिः सर्पभीतिः । सर्पभयम् । वाप्यश्वः ॥ ४२ ॥</c>

<v>अर्थान्ताः प्राद्यलंप्राप्तापन्नपूर्वाः परोपगाः ।
तद्धितार्थो द्विगुः संख्यासर्वनामतदन्तकाः ॥ ४३ ॥</v>
<c>उक्तस्य तत्पुरुषलिङ्गस्यापवादमाह । अर्थेति । अर्थान्तशब्दाः परोपगाः परगामिनः वाच्य-
लिङ्गा इत्यर्थः । यथा । द्विजायायं द्विजार्थः सूपः । द्विजार्था यवागूः ।
द्विजार्थं पयः । अर्थेन नित्यसमासो विशेष्यलिङ्गता चेति वक्तव्यमिति
वार्तिकम् । प्रेति । प्राद्यलंप्राप्तापन्नपूर्वाः परोपगाः । "परं विशेष्यमुपग-
च्छन्तीत्यर्थः" । तत्र प्रादिपूर्वो यथा । अतिक्रान्तो मालामतिमालो हरः ।
अतिक्रान्ता मालामतिमालेयम् । अतिमालमिदम् । अवक्रुष्टः कोकिलया
अवकोकिलः । अलंपूर्वो यथा । अलंकुमार्यै इत्यलंकुमारिरयम् । अलंकुमा-
रिरियम् । अलंकुमारि इदम् । प्राप्तजीविको द्विजः । प्राप्तजीविका स्त्री ।
प्राप्तजीविकमिदम् । एवमापन्नजीविकः । तद्धितार्थो द्विगुर्वाच्यलिङ्गः । पञ्च-
कपालः पुरोडाशः । पञ्चकपालं हविः । संख्याशब्दाः सर्वनामसंज्ञकास्तदन्त-
काश्च परलिङ्गभाजः । संख्या यथा । एकः पुमान् । एकं कुलम् । द्वौ
पुषांसौ । द्वे स्त्रियौ कुले च । "त्रयः पुरुषाः । तिस्त्रः स्त्रियः । त्रीणि
कुलानि । एवं चत्वारः चतस्रः चत्वारि" । षट्संज्ञकान्वक्ष्यति । विंशत्या-
दीनां लिङ्गं द्वितीयकाण्डे उक्तम् । शतादिकानां तु नपुंसकसंग्रहे । सर्वनाम
यथा । सर्वो देशः । सर्वा नदी । सर्वं जलम् । एवं परः पुमान् । "संख्या-
न्तको यथा । ऊनत्रयः । ऊनतिस्त्रः । ऊनत्रीणि" । सर्वनामान्तको यथा ।
परमसर्वः । परमसर्वा । परमसर्वम् ॥ ४३ ॥</c>

<v>बहुव्रीहिरदिङ्नाम्रामुन्नेयं तदुदाहृतम् ।
गुणद्रव्यक्रियायोगोपाधिभिः परगामिनः ॥ ४४ ॥</v>
<c>अदिङूनाम्नां बहुव्रीहिरन्यलि-
ङ्गभाक् । तदुदाहरणं स्वयमुन्नेयम् । यथा । वृद्धा भार्या यस्य स वृद्धभार्यः ।
बहुधनः । बहुधना । "बहुधनमित्यादि" । अदिङूनाम्नामिति किम् । दक्षि-
णस्याः पूर्वस्याश्च दिशोरन्तरालं दिक् दक्षिणपूर्वा । दिङ्नामान्यन्तराले
इत्यनेनात्र बहुव्रीहिः । गुणयोगेन द्रव्ययोगेन क्रियायोगेन च य उपाधिर्विशेषणं
तेन धर्मिणि प्रवृत्तास्ते धमिलिङ्गभाजः । गुणयोगेन यथा । गन्धवती पृथ्वी ।
गन्धवानश्मा । गन्धवत्कुसुमम् । द्रव्ययोगेन यथा । दण्डिनी स्त्री । क्रियायोगे
यथा । पाचिका स्त्री । गुणद्रव्याक्रियायोगोपाधयः परगामिन इति पाठा-
न्तरम् ॥ ४४ ॥</c>


