;METADATA
;title{गीर्वाणभाषाभूषण}
;author{त्रिविक्रम}
;bookFullName{The Journal of the Tanjore Sarasvati Mahal Library Vol. XIV, No. 2,3; Vol. XV, No. 1,2}
;bookSeriesDetails{}
;editor{Śrī P. V. Varadarāja Sarmā}
;editorQualifications{M. A.}
;publisher{Edited by S. Gopalan, Honorary Secretary T.M.S.S.M. Library Tanjore}
;pressDetails{}
;publicationYear{1960-1961 A.D.}
;dataEntryBy{Dr. Dhaval Patel}
;dataEntryEmail{drdhaval2785@gmail.com}
;proofReadBy{Dr. Dhaval Patel}
;proofReaderEmail{drdhaval2785@gmail.com}
;annotatedBy{}
;annotatorEmail{}
;version{0.1.0}
;projectDetails{This project is aimed at creating a database and related software tools to access Indian koshas, both online and offline.}
;projectWebPage{http://github.com/sanskrit-kosha/kosha}
;emailTo{drdhaval2785@gmail.com}
;description{}
;shortCode{HNMN}
;funding{}
;licence{GNU GPL v3.0}
;credits{1. Google OCR for providing us raw OCR data to work with. 2. Mr. Abhay Rathore for providing us the scanned book to digitize. 3. Dr. Dhaval Patel for spending time to proofread the data.}
;dataFormatDetails{See https://github.com/sanskrit-kosha/kosha/blob/master/docs/annotation_thoughts.md for details.}
;editorialChanges{}
;nymic{syno}
;pagenum{true}
;linenum{false}
;chapterArrangements{taranga}
;newVerseNumbersAtChangeOf{taranga}
;newLineNumbersAtChangeOf{never}
;version0.0.1{19 August 2025}
;version0.0.2{19 August 2025}
;version0.0.3{19 August 2025}
;version0.0.4{20 August 2025}
;version0.1.0{21 August 2025}
;version0.2.0{}
;version0.2.1{}
;version0.2.2{}
;version0.3.0{}
;version0.3.1{}
;version0.3.2{}
;version0.3.3{}
;version0.3.4{}
;version0.3.5{}
;version0.3.6{}
;version1.0.0{}
;CONTENT
;p{0008}
;k{स्वर्गाधिकारो दिक्पालाधिकारश्च प्रथमस्तरङ्गः}
;c{हनूमन्निघण्टुः ॥}
श्रीराममानम्य गुरुन् वाल्मीकिप्रमुखानृषीन् ।
सर्वलोकोपकारार्थं क्रियते नाममञ्जरी ॥ १ ॥
कवीन्द्रजीवितास्सर्ववैयाकरणशिक्षिताः ।
शब्दा मया प्रयुक्ताश्च सन्त्यत्र निधयो भुवि ॥ २ ॥
फलोदयस्सुरावासस्स्वर्गो नाकस्त्रिविष्टपम् ।
बुधायनं महायामदिवसावासभूमिका ॥ ३ ॥
सैरिको भोगभूमिस्स्यादमर्त्यभवनं गिरिः ।
देवा निलिम्पा मरुतस्सुरास्सूर्या बुधा रथाः ॥ ४ ॥
मनोवेगस्सत्रभुजः परान्नप्राशनाः स्थिराः ।
ब्रह्मा विधाता विश्वात्मा पद्मभूः पुरुषोत्तमः ॥ ५ ॥
शंभुः स्वयंभूर्ब्रह्मण्यः प्रजानाथस्सुराग्रजः ।
भारतीपतिरिन्द्रेन्द्रः पद्मयोनिः पुरन्दरः ॥ ६ ॥
कला वाणी महाविद्या मन्त्ररूपा महेश्वरी ।
ब्राह्मी तु भारती भाषा गीर्वाग्वाणी सरस्वती ॥ ७ ॥
नारायणश्चक्रधरः पुरातनचिरन्तनौ ।
नारायणश्शतानन्दश्शर्ववागीश्वरेश्वरः ॥ ८ ॥
विष्णुस्सर्वोत्तमो मुञ्जकेशो दामोदरोऽच्युतः ।
अनन्तशायी ब्रह्मार्को युगावर्तस्सुरोत्तमः ॥ ९ ॥
कालरुन्धो रन्तिदेवश्शतावर्तो युगन्धरः ।
लक्ष्मीः पद्मालया पद्मा कमला विष्णुवल्लभा ॥ १० ॥
;p{0009}
श्रीश्श्रीदा लोकजननी कलशाम्बुधिकन्यका ।
गङ्गातनूजा निधिजा विष्णुवक्षस्थलालया ॥ ११ ॥
राघवो जानकीकान्तो रामो रावणसूदनः ।
अग्रजन्मा दाशरथिः साकेतनिलयो हरिः ॥ १२ ॥
लक्ष्मणस्तूर्मिलाकान्तो महेन्द्रद्वेषिसूदनः ।
अनिद्रस्सुन्दरश्शूरो लक्ष्मीवान् लक्ष्मिवर्धनः ॥ १३ ॥
भरतः कैकयीपुत्रः सुमित्रापुत्रसेवितः ।
लवणघ्नो महावीरश्शत्रुघ्नोऽमितविक्रमः ॥ १४ ॥
सौमित्रिस्सुन्दरश्श्रीमान् कुमारो विश्ववल्लभः ।
रामस्य चापे धर्माङ्गशात्रवानन्दभैरवः ॥ १५ ॥
तूणीरस्तस्य शरधिस्सर्वतोमुख इत्यपि ।
हिरण्यकशिपुद्वेषी नृसिंहो विश्वविक्रमः ॥ १६ ॥
उपेन्द्र इन्द्रावरजो वामनो बलिकण्टकः ।
आदित्यवटुकश्च स्यात्त्रिविक्रमपुरुक्रमौ ॥ १७ ॥
द्युपदस्सर्वतोभद्रो रामः परशुभृत्कविः ।
रामस्सङ्कर्षणः पौरो बलदेवो हलायुधः ॥ १८ ॥
बलभद्रः प्रलम्बारिस्तालाङ्को मुसली हली ।
भद्राङ्गो भद्रवलनस्सात्वतस्तु सितासितः ॥ १९ ॥
संवर्तकं हलं तस्य मुसलं तु सुनन्दकम् ।
कृष्णो दामोदरो गोपो दाशार्हो नरकान्तकः ॥ २० ॥
शैनिः कंसरिपुश्शौरिः सारथिस्त्वस्य दारुकः ।
प्रद्युम्नो मन्मथः कामो रामो मनसिजः स्मरः ॥ २१ ॥
;p{0010}
कन्दर्पो दर्पकोऽनङ्गो मीनाङ्को मकरध्वजः ।
शूर्पकारिर्मधुसखः पञ्चेषुर्विषमायुधः ॥ २२ ॥
बन्धुर्वामो जराभीरुः हृच्छयो मधुसारथिः ।
ब्रह्मसूस्त्वनिरुद्धः स्यादृश्यकेतुरुषापतिः ॥ २३ ॥
सुखोदयस्सर्वमुखो गुणीकृतशिलीमुखः ।
तस्य चापेऽथ तूणीरे मधुर्माधव इत्यपि ॥ २४ ॥
अथान्येऽप्यवताराः स्युर्नरनारायणावृषी ।
अश्वो हयशिराश्शेषः कपिलो व्यास इत्यपि ॥ २५ ॥
दत्तात्रेयश्च कल्की च बुद्धश्चेत्येवमादयः ।
कपिलस्तु महाविष्णुः व्यासस्सत्यवतीसुतः ॥ २६ ॥
पराशरात्मजः कृष्णद्वैपायन इतीर्यते ।
अष्टकर्मपरिभ्रष्टः श्रीधनस्सुगतो मुनिः ॥ २७ ॥
मुनीन्द्रो निर्गुरुश्शास्ता बुद्धो विद्यातनूद्भवः ।
गरुडः काश्यपसुतो गरुत्मानुरगाशनः ॥ २८ ॥
सुपर्णितनयस्तार्क्ष्यो वैनतेयो महेन्द्रजित् ।
पन्नगारिर्विष्णुरथो विनायकविहङ्गमौ ॥ २९ ॥
वज्रपक्षः श्वेतमुखः किरीटिस्सर्पकुण्डलः ।
भद्रेश्वरश्चन्द्रमौलिश्श्रीकण्ठः पाण्डुचन्दनः ॥ ३० ॥
गर्गो दक्षाध्वरारातिः कामारिः प्रमथाधिपः ।
भीमः परशुहस्तश्च मृगपाणिर्जटाधरः ॥ ३१ ॥
कटाटङ्को जटाटीकः सर्वज्ञो नन्दिवर्धनः ।
चण्डीकान्तो रेरिहाणो जटाक्षाटो महानटः ॥ ३२ ॥
;p{0011}
कङ्कटीकः कलामूर्तिः कण्ठेकालः कपालभृत् ।
बहुरूपोऽर्धमकुटो दशबाहुर्दशाव्ययः ॥ ३३ ॥
खट्वाङ्गश्च कपर्दिश्च झाण्डटाण्डो युगान्तकः ।
आषाढभूतिदमनो रुद्रः स्थाणुरुमापतिः ॥ ३४ ॥
लम्बोदरो हस्तिमुखो द्वैपायनगुहाग्रजौ ।
एकदन्तश्शूर्पकर्णो लेखको लेख्यदन्तकः ॥ ३५ ॥
व्यामशिष्यस्तूपरुद्रो विष्वक्सेनो गणाधिपः ।
कुमारश्शरजः स्कन्दस्तारकारिरुमासुतः ॥ ३६ ॥
महासेनो महातेजा वह्निभूश्शिखिवाहनः ।
देवसेनापतिः कान्तो ब्रह्मगर्भष्षडाननः ॥ ३७ ॥
तस्य शक्तिः सुवेलं स्याद्ध्वजस्तस्य तु खेचरी ।
उमा मेनात्मजा रौद्री रुद्राणी विश्ववल्लभा ॥ ३८ ॥
आर्याद्रिजा विश्वमाता मृडानी सर्वमङ्गला ।
गौरी तु गौतमी नन्दा बाभ्रुविभ्रामती शिवा ॥ ३९ ॥
सती च रेवती कृष्णा भवानी नन्दिनी मही ।
नन्दयन्ती कालरात्री महारात्री कपालिनी ॥ ४० ॥
एकवर्णा भद्रकाली कराली कैटभी हिमा ।
बर्हिध्वजा शतमखी योगिनी परमेष्ठिनी ॥ ४१ ॥
यमेन्द्रकृष्णमैनाकरामाणां भगिनी स्वसा ।
विन्ध्यमन्दरकान्तारमलयेषु च वासिनी ॥ ४२ ॥
भूरिश्रवाचित्ररथस्सुनासीरी युधिष्ठिरः ।
परमन्युर्वज्रपाणिश्शतमन्युर्विभीषणः ॥ ४३ ॥
;p{0012}
खदिरो माहिषी दार्वी बिडौजास्सितकुञ्जरः ।
प्रासादो वैजयन्तोऽस्य वैजयन्तो ध्वजोऽपि च ॥ ४४ ॥
धनुस्तस्य तु वाल्मीको वार्षिकं मेखरञ्जिनी ।
पुलोमजा शचीन्द्राणी पौलोमी जयवाहिनी ॥ ४५ ॥
सर्वयज्ञफला नित्या देवाधिपतिसुन्दरी ।
शतसारं सहस्रारं वज्रं वज्रायुधं पविः ॥ ४६ ॥
अग्निर्वैश्वानरो वह्निर्वीतिहोत्रो धनञ्जयः ।
रोहिताश्वो बृहद्भानुर्दहनो हव्यवाहनः ॥ ४७ ॥
कृपीडयोनिरर्चिष्मान् धूमकेतुर्दुरासदः ।
आश्रयाशो वातसखः कृशानुर्वातसारथिः ॥ ४८ ॥
स्वाहादेवी महाग्नेयी पेचाधीना तु तत्प्रिया ।
तुषाग्निर्मुमुरश्च स्यात्काष्ठाग्निः स्यात्सकन्दकः ॥ ४९ ॥
छागणस्तु करीषाग्निः क्रत्वग्निः स्यादपान्नपात् ।
गार्हपत्यो ग्रहपतिः पवमानश्च पश्चिमे ॥ ५० ॥
शं स्यादाहवनीयश्च पूर्वाभिर्हव्यवाहनः ।
ब्रह्मौदनाग्निर्भरतः यविष्ठस्सवनाहुतौ ॥ ५१ ॥
महिमा तु विवाहाग्निर्वैश्वदेवाग्निरद्भुतः ।
पाकयज्ञस्तु सुलभः अपसव्यस्तु सूतके ॥ ५२ ॥
धूमस्तरीर्मेघवाही यूपोसौगन्धवासितः ।
झलका तु महाज्वाला प्रवर्गो नीलकोऽपि च ॥ ५३ ॥
अङ्गारस्तु प्रशान्तार्चिरिङ्गालः कलिकाग्निविट् ।
वीरचूर्णं तु भसितं निर्गुरुर्भस्म इत्यपि ॥ ५४ ॥
;p{0013}
गुरुभस्म महाभस्म वेधार्हं वादजीवितम् ।
अग्नीन्द्रियं शातकुम्भं तपनीयं महोदयम् ॥ ५५ ॥
रुक्मं कार्तस्वरं स्वर्णं हिरण्यं जातरङ्गकम् ।
दाक्षायणं श्रीमकुटं शुक्रं चिह्नं महोदरम् ॥ ५६ ॥
गारुडं तारुडं यक्षं रक्षगं नरजीवनम् ।
अग्निशुक्लं लोहवरं किरीटं सर्वमङ्गलम् ॥ ५७ ॥
डाम्बरं वेधजं वेधा वेदार्हं रसवेधजम् ।
निर्दुष्टकं च चामीरं श्रीघनं यक्षपोषितम् ॥ ५८ ॥
सिद्धवेद्यं महावर्णं पुण्डरीकं तु चन्द्रकम् ।
दुर्वर्णं रजतं वैण्डि चन्द्रभीरु यमोदरम् ॥ ५९ ॥
अर्धोदयं सितं कुम्भं तारकं तु रसोदयम् ।
तुषाग्निजं श्वेतचन्द्रं चान्द्रकं रसतारकम् ॥ ६० ॥
ताम्रं शुल्बं मर्कटाख्यं रक्तं व्यष्टं कनीयसम् ।
म्लेच्छं वरिष्ठं म्लेच्छास्यं श्रेष्ठं रिष्टमुदुम्बरम् ॥ ६१ ॥
पिचलं त्वारकूटं च पीतलोहं घनोदरम् ।
लघुवर्णं द्राविडकं द्राविडीभूषणं तथा ॥ ६२ ॥
नीलिकायां तसरिधिर्निष्ठुरं दारुकण्टकम् ।
गुरुज्येष्ठं सिह्मलं च पञ्चलोहान्यलोहके ॥ ६३ ॥
कांस्यं तु कृत्तिमं नाट्यं प्रभा... मसुराह्वयम् ।
घण्टास्वनं भूरिलोहं रवणं लोहजं मलम् ॥ ६४ ॥
सीसं वङ्गं च योगेष्टं लघुतारं भुजङ्गकम् ।
सर्पं कुम्भीनसं वित्तं मृद्भवं सर्वतोमुखम् ॥ ६५ ॥
;p{0014}
अयः कालायसं... शस्त्राख्यमिषमायसम् ।
धीवरं भीमकं लोहं लोहकालदृढानि च ॥ ६६ ॥
................... ।
हासन्तिका हसन्ती स्यात् शीतघ्नं हिमवारणम् ॥ ६७ ॥
चूलिका गृहमेधिः स्यात्पाकाद्यं पूर्ववेदिका ।
कुण्डिका कुम्भिका तस्य महामुख इतीर्यते ॥ ६८ ॥
इष्टका करणिर्मुग्धा स्थूला संवर्तदारुका ।
चूर्णागः स्यात्करीषान्तः कोषिका खरधूपिका ॥ ६९ ॥
सुब्रह्मण्यो नागयन्त्रः स्फटिका धनुराख्यकः ।
देववेदिर्जीवनदो हुताशार्हो महस्तपः ॥ ७० ॥
शतघ्नी भाण्डिका तु स्यात्कृतघ्नी मेघनादिनी ।
एकघ्नी तु तुपाकिः स्यात्काकनादानुनादिनी ॥ ७१ ॥
शोभाग्निश्च विधूमः स्यात्कालाग्निर्लोहबन्धनः ।
तप्तमुद्रा श्वपदका चूटिका वातिकापि च ॥ ७२ ॥
जाठरस्त्वौदराग्निः स्या ......... 
........... द्बाडवो बडवानलः ॥ ७३ ॥
वैणवो वेणुसम्भूतश्शमनो दार्विकः स्मृतः ।
पवित्रं च कराग्निः स्यात्पैतृकः कव्यवाहनः ॥ ७४ ॥
कारुर्जैवातृकश्शुष्मा दवो वनहुताशनः ।
यमः कालो दण्डधरः श्राद्धदेवोत्तरोद्यमः ॥ ७५ ॥
समवर्ती शीर्णकण्ठः कृतान्तो यमुनाग्रजः ।
सूर्यपुत्रस्सत्यधर्मस्सर्वज्ञस्सात्विकप्रियः ॥ ७६ ॥
;p{0015}
आषाढनिलयो धर्मराजो रागविलोचनः ।
धूमोर्नावल्लभश्शम्भुः कृष्णाङ्गो महिषध्वजः ॥ ७७ ॥
परेतराजश्शमनो धर्मगुप्धर्मवर्धनः ।
लेखकश्चित्रगुप्ते स्यात्काणाची तु विलातिका ॥ ७८ ॥
विचारभूः पैतृवणं ग्रसन्नाली तु पञ्चिका ।
नरको नारकोऽपि स्याद्दुर्गतिर्निरयोऽपि च ॥ ७९ ॥
वैतरण्यज्ञसुलभा प्रेतावासाग्निवाहिनी ।
नारका जन्तवः प्रेता याम्या अप्यातिवाहिकाः ॥ ८० ॥
यातना कारणा दुःखमामनस्यं प्रसूतिजम् ।
स्यात्कष्टं कृच्छमाभीलं क्लेशं दुःसहमित्यपि ॥ ८१ ॥
रक्षो निशाचरो यातु राक्षसो जाललोहितः ।
रात्रिञ्चरो रात्रिचरः क्रव्यात्क्रव्याद इत्यपि ॥ ८२ ॥
नैकषेयो यातुधानः पुरुषादः प्रवाहिकः ।
नैर्ऋतो हनुषोपि स्याद्विधुरो नीलविग्रहः ॥ ८३ ॥
अभाग्या निर्ऋतिज्येष्ठा त्वलक्ष्मीर्लोहभूषणे ।
दशास्यो विंशतिभुजो रावणस्तु हरन्नतः ॥ ८४ ॥
लङ्केश्वरो विश्वमुखश्चतुराम्नायमन्दिरः ।
चन्द्रहासस्तु खड्गोऽस्य क्रीडाभूस्त्वमरावलिः ॥ ८५ ॥
अशोकवनिकोद्यानं त्रिशिरस्समनि ... पदः ।
इन्द्रजन्मेषुनाथः स्यात्प्रहस्तः स्यादलम्बुसः ॥ ८६ ॥
अतिकायश्चित्रदेहस्सर्वभद्रास्य वल्लभा ।
वरुणशीतलो वामो दुन्दुभिस्त्वंभसां पतिः ॥ ८७ ॥
;p{0016}
जलवासोम्बुकान्तारः पाशी मकरवाहनः ।
तस्य प्रिया तु गौरी स्याद्वासभूमिस्तु शार्वरम् ॥ ८८ ॥
अभ्रो मेघो वारिवाहो जलदो धूमसम्भवः ।
जलमुक् पुष्पदः कन्दो बलाहकवलाहकौ ॥ ८९ ॥
तडित्पतिर्महानादधीरः पर्जन्य इत्यपि ।
आकालिका शतावर्ता चञ्चला चपला अपि ॥ ९० ॥
नागरोधी झलाका स्याद्विद्युन्माली महाह्रदा ।
क्षणप्रभा वज्रकला जलदा घनवल्लभा ॥ ९१ ॥
गर्जितं स्तनितं जीर्णं गर्जा गर्जनमित्यपि ।
निर्घोषो घनघातः स्यान्महाघात इतीर्यते ॥ ९२ ॥
वर्षो वृष्टिर्वर्षणं च घनाघनमणिर्मणिः ।
वाटिका वटिकश्च स्यात्करकः पुञ्जिकापि च ॥ ९३ ॥
धाराधारस्तु सम्पातस्सारणिर्धोरणीति च ।
पुषस्तुपारो बिंदुश्व ................ ॥ ९४ ॥
वर्षाङ्कः श्रीफलो बीजो बिन्दुपूरस्तुषारकः ।
गिरेर्निर्गलितं वारि कोलाहल इतीर्यते ॥ ९५ ॥
तत्समूहे झरा तु स्याझ्झरीति परिकीर्तितः ।
पयः कीलालममृतं पुष्करं सर्वतोमुखम् ॥ ९६ ॥
महामुखं मेघपुष्पं जीवनं जीवितं शरम् ।
जीवनीयं शुचिस्सारं शम्बरं चाप्यधोमुखम् ॥ ९७ ॥
तरङ्गिगी शैवलिनी तटिनी ह्रादिनी धुनी ।
वाहिनी निम्नगा वाही निम्नोन्नवविचक्षणा ॥ ९८ ॥
;p{0017}
समुद्रगामिनी धारा धरा वरुणवल्लभा ।
द्योधुनी गङ्गिका गङ्गा विष्णुपादभवाभवा ॥ ९९ ॥
भागीरथी भीष्मसुता ब्रह्मवाहा सुरापगा ।
कालिन्दी सूर्यतनया सावित्री नन्दना यमा ॥ १०० ॥
यमुना कृष्णवेणी स्यात नीलवेणीति कथ्यते ।
रेवती नर्मदा सोमोद्भवा मेखलजा शिवा ॥ १०१ ॥
भवावासा पद्मवती गर्भिणी शिवमातृका ।
शयोद्भवा महानीरा मन्त्रजा शिवसम्भवा ॥ १०२ ॥
हिरण्यवाहश्शोणस्स्याद्द्रोणसिन्धुः प्रकीर्तितः ।
मरुद्वृधा तु कावेर्यां नन्दिनी रोमहर्षिणी ॥ १०३ ॥
सुवर्णमुखरी स्वर्णवाहिनीति निगद्यते ।
तमसायां पुत्रवती यज्ञवत्युवरावती ॥ १०४ ॥
पद्माकरस्तटाकः स्यात्कासारः सरसी सरः ।
स्वस्तिकः पुष्करस्सिन्धुर्जलाशय इतीर्यते ॥ १०५ ॥
पल्वलं स्वल्पकासारो नीलकण्ठाश्रयोपि च ।
अन्धुरम्भाश्रयो वापी दीर्घिका जलयन्त्रिका ॥ १०६ ॥
कन्या कालविका स्वल्पवाहिनी कृत्रिमा सरित् ।
समुद्रोब्धिरकूपारः सिन्धुः सागरसम्भवः ॥ १०७ ॥
रत्नाकरो नदीनाथः कन्धिश्शरधिरुच्यते ।
लावणो लवणाम्भोधिः मन्थाब्धिः कलशाम्बुधिः ॥ १०८ ॥
पृथुरोमा झषो मत्स्यो निलिम्पोण्डभवोम्बुभूः ।
कुलीरः कर्कटस्तीक्ष्णमुखो मकर इत्यपि ॥ १०९ ॥
;p{0018}
गजपादः कच्छपश्च कूर्मः कमठ इत्यपि ।
मकरः शिंशुमारख महामुख इतीर्यते ॥ ११० ॥
वृत्तांतश्शंखकंबू च महाशुक्तिरितीर्यते ।
मुक्ता स्फोटो वक्रमुखश्शुक्तिर्मुक्तामयोदरः ॥ १११ ॥
मुक्ताभवश्शुक्तिभवश्चाणिश्शौक्तिक इत्यपि ।
मौक्तिकं शौक्तिकेयं च विमलस्तार इत्यपि ॥ ११२ ॥
पद्मरागोरविन्दः स्यान्मयूघास इतीर्यते ।
गारुत्मतं मरकतं अश्मगर्भं हरिन्मणिः ॥ ११३ ॥
प्रवालो विद्रुमो वल्लिमणि ... करभूषणम् ।
रक्तमाला महारूपा कर्षणाङ्ग इतीर्यते ॥ ११४ ॥
हीरस्तु चान्द्रकमणिर्वज्रो वज्रहतोपि च ।
प्राविड्जं चापि वैडूर्यं विडूरजमितीर्यते ॥ ११५ ॥
कुरुविन्दस्तु कुल्माषो रोहितं रजनीति च ।
इन्द्रनीलस्तमोरत्नं महोपल इतीर्यते ॥ ११६ ॥
श्रीपत्रं नलिनं पद्ममरविन्दं महोत्पलम् ।
पद्मालयं पद्मभवं जलजं च कुशेशयम् ॥ ११७ ॥
किञ्जल्के त्वकरुश्च स्यात्केसरः परिकीर्तितः ।
पद्मोदरो वराटः स्याद्बिसकोशस्तु कर्णिका ॥ ११८ ॥
बिसः कण्टकितो नालशतकीति निगद्यते ।
स्यादुत्पलं कुत्रलयं रक्ते तस्य तु साध्यकम् ॥ ११९ ॥
इन्दीवरं च नीलेस्मिन् सिते कुमुदकैरवे ।
जलनीली तु शैवालं शिवालं शेमवल्लिका ॥ १२० ॥
;p{0019}
वातो वायुर्जगत्प्राणश्शुष्मिणश्श्वसनोनिलः ।
गन्धवाहो गन्धवहो गन्धगन्धिलचोरकः ॥ १२१ ॥
शुषिर्महाबलो वेगी नभोजातस्सदागतिः ।
प्राणोपानस्समानश्चोदानव्यानौ च वायवः ॥ १२२ ॥
हृदि प्राणो गुदेऽपानस्समानो नाभिमण्डले ।
उदानः कण्ठदेशस्थो व्यानः सर्वशरीरगः ।
नागो यमो वारणश्च कण्डुकः पञ्चमवल्लभः ॥ १२३ ॥
इति पञ्च उपप्राणास्तद्वत्स्थानगता मताः ।
कुबेरस्तु धनस्वामी धनिको धनदोऽपि च ॥ १२४ ॥
श्रीदः पुण्यजनश्रेष्ठो यक्षराजो हिरण्मयः ।
तस्य भार्या धनवती पुत्रस्तु मणिकन्धरः ॥ १२५ ॥
अस्योद्यानं चैत्ररथं विमानं तस्य पुष्पकम् ।
राजा तुरङ्गवदनः किन्नरः किम्पुमानपि ॥ १२६ ॥
महापद्मः सहस्राङ्गः शताङ्गः पद्मनामकः ।
मुक्तार्णवः शंखनिधिः मकरो रत्नसन्ततिः ॥ १२७ ॥
;c{इति हनूमदीये स्वर्गाधिकारो दिक्पालाधिकारश्च प्रथमस्तरङ्गः ॥}
;p{0020}
;k{अन्तरिक्षाधिकारो द्वितीयस्तरङ्गः}
;c{द्वितीयस्तरङ्गः ।}
अन्तरिक्षं नभो व्योम गगनं सुरवर्त्म खम् ।
वियद्विष्णुपदं दिव्यं वायुवर्त्म विहायसम् ॥ १ ॥
नक्षत्रमार्गं विपुलं भटाकं चान्तरात्मकम् ।
अर्कस्सूर्योऽर्यमा सूरो द्वादशात्मा दिवाकरः ॥ २ ॥
मार्ताण्डस्सविता भानुर्भानुभूषो दिनप्रणिः ।
द्युमणिर्हरिदश्वोद्रिः कर्मसाक्षी त्रयीतनुः ॥ ३ ॥
तुलाधारो जगत्कर्ता प्रभाकरविभाकरौ ।
मेघसूः किरणश्चापि मयूखो घृष्टिरित्यपि ॥ ४ ॥
पादः करोंशुमाला च प्रभामालेति कथ्यते ।
संज्ञा स्वरेणुका मायामयी चापि सुवर्चला ॥ ५ ॥
त्वाष्ट्रप्रभा च गतिका छायादेवी क्षुभा मही ।
हिमद्युतिश्शशिश्चन्द्रश्चन्द्रमाश्शशभूर्विधुः ॥ ६ ॥
परिज्या रोहिणीकान्तो निशानाथो निशाकरः ।
ओषधीशो निशाकेतुर्निशानाथस्तमापतिः ॥ ७ ॥
हृद्यांशुरंशुरब्जारिरमृतांशुः कलानिधिः ।
जयन्तस्तपसश्शीतभानुस्स्वच्छो यथासुखः ॥ ८ ॥
प्राचीनतिलकः कर्णव्यस्तपादस्सुखोदयः ।
बन्धुः कुमुद्वतीनाथो वार्धिसूनं नभोम्बुजम् ॥ ९ ॥
चन्द्रपादास्तु संवालास्तुषारा वालका अपि ।
अवश्यायस्तु नीहारस्तुषारस्तुहिनं हिमम् ॥ १० ॥
;p{0021}
संवालसम्भवोऽप्यल्पवृष्टिः पार्वतकोऽपि च ।
प्रालेयं मिहिका चाथ हिमानी हिमसंहतम् ॥ ११ ॥
ज्योत्स्ना तु शशिनश्च्छाया चन्द्रमाना तु चन्द्रिका ।
चन्द्रगोमी पुनश्चन्द्रगामीति च निगद्यते ॥ १२ ॥
तारा भं रात्रिजं भानुभीरु नक्षत्रमित्यपि ।
नभोबीजं चन्द्रबिन्दुधिष्ण्यं सन्नुडुतारकम् ॥ १३ ॥
ध्वान्तं तिमिरमासक्तं तामिस्रं शार्वरं तमः ।
आततिश्वान्धकारश्च गाढं सन्तमसं तमम् ॥ १४ ॥
रजनी यामिनी यम्या त्रियामा क्षणदा क्षपा ।
तमा तमस्विनी रात्रिर्विभावरिरितीर्यते ।
तमिस्रा क्षणमीक्षाणी शर्वरी च निशीथिनी ॥ १५ ॥
;c{इति हनूमदीये अन्तरिक्षाधिकारो द्वितीयस्तरङ्गः ॥}
;p{0022}
;k{भूम्यधिकारस्तृतीयस्तरङ्गः}
;c{तृतीयस्तरङ्गः ।}
भूमिरुर्वी घनश्रोणी गिरिकर्णी मधूद्भवा ।
अचला रत्नगर्भा च भूतधात्र्यब्धिमेखला ॥ १ ॥
ज्या क्षोणी गह्वरी धात्री विश्वधात्री वसुन्धरा ।
जगती श्यामलानन्ता दारुणा विश्वकृष्टिका ॥ २ ॥
धरा गोत्रा गोमती च धारिणी रुणात्मजा ।
अगश्शैलो दुर्गमश्च पर्वतस्सानुमानपि ॥ ३ ॥
अहार्यो गोत्रकुत्कीलः कुत्किलो भूतलोचनः ।
बन्धकी फलिगः क्रुद्धः प्रपाद्यद्रिश्शिलोच्चयः ॥ ४ ॥
डुंगरशिखरी वज्री निष्पक्षो बृहदीक्षणः ।
पूर्वाद्रिरुदयाद्रौ स्यात् सुवेलश्चित्रशृङ्गलः ॥ ५ ॥
लोकालोकश्चक्रवालो लोकान्ताद्रिः परापरः ।
लोकसालो वार्धिसेतुराद्यन्तरहितोऽपि च ॥ ६ ॥
मलयस्त्रिकलाषाढौ भद्राचल इतीर्यते ।
श्रीखण्डाद्रिश्चन्दनाद्रिः पाटीराद्रिरितीर्यते ॥ ७ ॥
याम्याद्रिर्दक्षिणाद्रिश्च किशोरानिलपट्टणम् ।
सर्पवासश्शीतलाद्रिः सुगन्धाचल इत्यपि ॥ ८ ॥
विन्ध्यो महोन्नतश्चापि नताद्रिर्जलबालकः ।
हिरण्यनाभो मैनाकस्सुदारुः पारियात्रकः ॥ ९ ॥
रजताद्रिस्तु कैलासो हराद्रिरिति कथ्यते ।
अङ्घ्रिपः पादपो वृक्षः कुजश्शाखी वसुर्द्रुमः ॥ १० ॥
;p{0023}
चूते वसन्ततिलकः कामाङ्कः कोकिलप्रियः ।
पल्लवे तस्य सुरभिः पुण्डरीकन्तु तत्फले ॥ ११ ॥
चलपत्रः पिप्पले स्याच्छ्रीवृक्षश्श्यामलोऽपि च ।
सप्तपर्णे विशालत्वक् शारदश्शर्वरीमुखः ॥ १२ ॥
कर्पूरभूरुहे तु स्याद्वनश्चन्द्र इरावती ।
केसरो वकुलो मध्यलालनस्सिंहकेसरः ॥ १३ ॥
मातुलुङ्गे तु रुचको वराम्लिः केसरी शरः ।
बीजपूरे मातुलुङ्गो लुङ्गस्तु फलपूरकः ॥ १४ ॥
उदुम्बरे तु रुशकिः प्लक्षे तु गिरिलक्षणः ।
शुभाङ्गः श्रीफलो बिल्वे पलाशे वसुपुष्पकः ॥ १५ ॥
जम्बूस्त्रिसारा विरुजा तत्फलं रक्तखण्डकम् ।
चिञ्चा नारी कपिपुरोवृक्षाम्लं तत्फलं मतम् ॥ १६ ॥
गम्भीराख्या तु जम्बीरे नारङ्गे तक्रवासनः ।
बदरी कुवरी कोकी भल्लातक्यग्निमुख्यपि ॥ १७ ॥
कृष्णपाकफलश्चोलः पनसो मधुवीजकः ।
शिवा दृढा चामलिका हरीतक्यमृता जया ॥ १८ ॥
गैरेयकोद्रिः क्रमुकः कमुकः क्रूर आसवः ।
घोण्टा तु पट्टिकाख्या स्यात्कुपुरं धुरिकेति च ॥ १९ ॥
तत्पाली कुहली ज्ञेया फलं तस्य तु पर्कटम् ।
तच्छुष्कं खरमित्युक्तं चिक्कणं चलमीरितम् ॥ २० ॥
खण्डितं तु तदुद्वेगमवेलाचूर्णितं तु तत् ।
अबला चर्व्यमाणस्य ताम्बूलस्य रसस्स्मृतः ॥ २१ ॥
;p{0024}
तृणराजस्तलस्तालः पत्रताली वराङ्गना ।
महारसः स्यात्खर्जूरस्तस्मिन् खर्जूरकोऽल्पके ॥ २२ ॥
महामुनिस्स्याद्रुद्राक्षे शिवाक्षेति निगद्यते ।
श्रीखण्डो गन्धसारे स्याद्राजार्हमगुरुद्रुमे ॥ २३ ॥
कृतमाले सुवर्णस्स्यादशोके कर्णपूरकः ।
श्रीमान् सुगन्धस्तिलके कलस्तत्पुष्पसौरभम् ॥ २४ ॥
वृक्षोत्पलं कर्णिकारे पुन्नागे सुरवल्लभः ।
चम्पके कमनीयस्स्याद्गन्धफल्यस्य मञ्जरी ॥ २५ ॥
जपायां रुद्रपुष्पं स्याच्छिरीषे तु शुकप्रियः ।
करवीरश्शीतकुम्भो नन्द्यावर्तो नभोङ्गणः ॥ २६ ॥
मालती राजपुत्री स्यात्सुगन्धा नवमालिका ।
मल्लिकायां विचकिलो मङ्गलं तस्य सौरभम् ॥ २७ ॥
मङ्गल्यं च वरारोहा कथ्यते देवमल्लिका ।
निस्सङ्गा माधवी ज्ञेया गुञ्जचूडामणिस्तथा ॥ २८ ॥
एला लता चन्द्रबाला सूक्ष्मेला तूपकुम्भिका ।
उर्वारौ ककरी भीरुः कूष्माण्डे तु नृपात्मजः ॥ २९ ॥
तत्फले कोहलं पुष्पं रामाङ्कोऽनुफलो लघुः ।
तत्फले गुडबीजं स्यात्पटोले कर्कशः पटुः ॥ ३० ॥
दीर्घिका तच्छलाटुः स्यात्तत्फलं भ्रूणमित्यपि ।
ज्योत्स्निको शतकी जाली शुषवी राजवल्लरी ॥ ३१ ॥
सायंसूता स्वर्णपुष्पा पार्षिका वेशवत्फला ।
तत्फले भीरुकं भीरु तद्भेदे नरवञ्चका ॥ ३२ ॥
;p{0025}
घृतकोशातकी योग्या सारसारा तुषारजा ।
कारवल्ली कृमिघ्ना स्याद्बृहत्कर्कोटकोऽबलः ॥ ३३ ॥
अल्पाहरशकुटः कारः कारलिः परिकीर्तितः ।
तुम्ब्यलाबूः पिण्डफला दीर्घतुम्बी तु दुग्धदा ॥ ३४ ॥
गोप्रिया तु गृहव्यापि तत्फले तु जलेशयम् ।
गोतुम्बी तु गवाक्षी स्यादोष्ठी रक्ता तु बिम्बिका ॥ ३५ ॥
रसा चानन्दिनी द्राक्षा गोस्तनी रसपूरका ।
वार्ताकी प्रसहा क्षुद्रवार्ताकी दुष्प्रधर्षणी ॥ ३६ ॥
निदिग्धिका कण्टकारी बृहती बहुबीजकः ।
मारिषो जवशाकस्स्यात्काण्डमारीष ओलकः ॥ ३७ ॥
राजशाको राजगिरिः काण्डशाकः प्रकीर्तितः ।
देवमारीषको रक्तो मेघनादोऽल्पमारिषः ॥ ३८ ॥
चक्रवर्ती तु रुचिरा चक्रपत्ता जलप्रिया ।
शुकशाकः पशुपतिश्चिञ्चलामरटीति च ॥ ३९ ॥
झिल्यां बाष्पश्शाकिनी च करवन्दा महत्यसौ ।
नानाजातीयशाकानां शाकी प्रोक्ता समाहृतिः ॥ ४० ॥
;c{इति हनुमदीये भूम्यधिकारस्तृतीयस्तरङ्गः ॥}
;k{सिंहाधिकारश्चतुर्थस्तरङ्गः}
;c{चतुर्थस्तरङ्गः ।}
सिंहः पञ्चाननो गन्धिः पारीन्द्रो मृगयूथपः ।
व्याघ्रश्शार्दूलकश्चन्द्रश्चन्द्रकीत्यभिधीयते ॥ १ ॥
अच्छभल्लस्तु भल्लाटो वराहः स्याज्जलप्रियः ।
खड्गस्तु गण्डकी खड्गी महिषो गद्गदस्वरः ॥ २ ॥
;p{0026}
शाखामृगो महावेगः क्ष्विङ्कोऽसौ लोहिताननः ।
गोलाङ्गूलोऽसितास्यः स्याद्गोमायुर्मृगधूर्तकः ॥ ३ ॥
कौलेयको गृहमृगः कृतज्ञो रात्रिजागरः ।
शशस्तु मृदुरोमा स्यादोतुर्मर्कश्च मण्डली ॥ ४ ॥
गौमयी शुभार्घ्या सा बहुक्षीरा तु वञ्जुला ।
समांसमीना सा गौर्या प्रतिवर्षं प्रसूयते ॥ ५ ॥
चिरसूता बष्कयणी घृष्टिस्सूतवती सकृत् ।
पक्षी पत्ररथः पत्नी शुको नीडोद्भवोऽपि च ॥ ६ ॥
हंसो मरालो नीलाक्षः कार्तस्वरगरुत्तथा ।
शुकस्त्रियां तु मेधावी श्रीमान्नासीफलाशनः ॥ ७ ॥
रजको वक्रनासश्च धीमान् धीर इतीर्यते ।
ताम्राक्षः स्यादन्यभृतो वसन्तागमवाक्कविः ॥ ८ ॥
शुक्लापाङ्गश्शिखी केकी शिखण्डी चित्रपत्रकः ।
वाताकविः स्वर्णपक्षः रक्तचञ्चुर्वनप्रियः ॥ ९ ॥
कृष्णपत्रो दीर्घचञ्चुः कलहप्रिय इत्यपि ।
चित्रपुच्छस्स्वयंद्वेषी विकिरिः परिकीर्तितः ॥ १० ॥
जीवपुष्पं तु तत्पुच्छे दाक्षिणात्यो वनप्रियः ।
सह्यजश्चोलसम्भूतो वनभूषणमीरितम् ॥ ११ ॥
द्रोणोद्भवस्तीक्ष्णपक्षो मृद्वासो झल्लरीस्वनः ।
चकोरो वालुकी जीवी जीविताङ्गारकाशनः ॥ १२ ॥
नीलकण्ठस्तु धूम्राक्षश्चाटकेर इति स्मृतः ।
भृङ्गो भ्रमश्च भ्रमरो भसलः पुष्पलोलुपः ॥ १३ ॥
;c{इति हनुमदीये सिंहाधिकारश्चतुर्थस्तरङ्गः ॥}
;p{0027}
;k{मनुष्याधिकारः पञ्चमस्तरङ्गः}
;c{पञ्चमस्तरङ्गः ।}
मनुष्या मनुजा मर्त्या द्विपादो नहुषो नरः ।
ब्रह्मक्षत्रियविट्छूद्रा इति वर्णचतुष्टये ॥ १ ॥
ब्राह्मणो मुखजो विप्रो भूदेवो बाडवोऽग्रजः ॥ २ ॥
वेदगर्भो मन्त्रगर्भगीर्वाणो वेदविक्रमः ।
क्षत्रियो वसुधाशक्रो बाहुजो राजवंशजः ॥ ३ ॥
तद्भेदे राहुतश्च स्याद्दुनेदारस्तु भूपतिः ।
विद्वान् सन् कोविदस्सूरिर्मेधावी पण्डितो बुधः ॥ ४ ॥
सुधीर्विपश्चित् संख्यावान् प्राज्ञो धीमान्विचक्षणः ।
दीर्घदर्शी दूरदर्शी लब्धवर्णफलं हविः ॥ ५ ॥
वैश्यो भूमिस्पृशोरव्यो महीभृल्लाङ्गलायुधः ।
तुलाधारो भैरकश्च वर्तको वृत्तिजीवनः ॥ ६ ॥
शूद्रोऽन्त्यवर्णो वृषलो द्विजपोतो जघन्यजः ।
पज्जो राण्मनुजास्पृश्या आभीरूरिति कथ्यते ॥ ७ ॥
मालकः पञ्चमो मारः परांसुः (परासु) पशुभक्षकः ।
अवर्णोऽन्त्यजनो दूरो हिंसारुः परिकीर्तितः ॥ ८ ॥
पाश्चात्या यवना नीचास्तुरुष्का अपि हिन्दुकाः ।
म्लेच्छास्तु वाह्लिकाः कीर्णा अजात्यास्तु प्रकीर्तिताः ॥ ९ ॥
;c{इति हनुमदीये मनुष्याधिकारः पञ्चमस्तरङ्गः ।}
;c{समाप्तञ्चायं हनुमन्निघण्टुः ।}

