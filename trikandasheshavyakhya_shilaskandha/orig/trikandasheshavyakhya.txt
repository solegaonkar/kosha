
;p{0001}
;c{॥ श्री ॥}

;c{अथ}

;c{सटीकत्रिकाण्डशेषकोषस्य–}

;k{प्रथमः काण्डः ।}

;c{नमः सम्यक्सम्बुद्धाय ।}

<v>जयन्ति सन्तः कुशलं प्रजानां नमो मुनीन्द्राय सुराः स्मृताश्च ।
स्तुतांऽसि वाग्देवि दयस्वं मातर्विधेहि विघ्नाधिप मङ्गलानि ॥ १ ॥</v>

;c{॥ नमः श्रीशाक्यमुनये ॥}

<ava>प्रणम्य शिवदं बुद्धं सर्वज्ञं विश्वतोमुखम् । सारार्थचन्द्रिकाख्येयं व्याख्या प्रक्रियते मया ॥
पाणिन्यादीन्मुनीन्स्मृत्वा तद्ग्रन्थादीनुपास्य च । भूरिप्रयुक्तशब्दानां स्फुटनायायमुद्यमः ॥
कोषाः सन्त्यत्र भूयांसो विविधा विपुलाश्च ते । अल्पायासेन भाषायाः शिक्षणायायमाग्रहः ॥</ava>

<c>इह खलु श्रीमान् पुरुषोत्तमदेवः सुधीवर आचार्यामरसिंहकृते नामलिङ्गानुशासने अभिधान-
शास्त्रे प्रायेणानुपदिष्टानां संज्ञाशब्दानां परिदीपनाय स्वचिकीर्षितस्याऽस्य त्रिकाण्डशेषकोषस्य
निर्विघ्नपरिसमाप्त्यर्थं विहितं प्रणामादिकं मङ्गलसूचनं शिष्यशिक्षार्थं ग्रन्थादौ दर्शयति–जयन्ती-
त्यादिना ॥ तत्र सन्तः साधवः । प्रशस्तपण्डिता इति यावत् । जयन्ति सर्वोत्कर्षेण प्रवर्तन्ते ।
जयग्रहणं कुर्वन्त्विति स्पष्टार्थः । जययुक्ता भवन्त्विति वा अत्र "जेस्तुबन्त्वोस्तिबन्ती" इत्यनुशासना-
दन्तुस्थानेऽन्तिः । अयं तु सच्छब्दः सत्यसाधुधीरादिषु अनेकेष्वर्थेषु प्रवर्तनादिहावश्यं मङ्गलार्थद्योतको
भवति । तथा चोक्तं गीतायाम् "ओंतत्सदिति निर्देशो ब्रह्मणस्त्रिविधः स्मृतः" इति । ततस्तु
ग्रन्थकार आत्मनः शिष्याणां चाभीष्टसिद्धिकामो जयन्ति सन्त इति प्रथमं सच्छब्दप्रयोगं
कृतवानिति भावः । ततः अनन्तरम् । प्रजानां सत्त्वानां कुशलं कल्याणम् आरोग्यं वा ।
"अश्रुतपदस्यानुसन्धानमध्याहारः" "अनुक्तस्यावश्यं वक्तव्यस्याहरणमध्याहारः" इति वा
वचनात् अस्त्विति क्रियापदमध्याहार्यम् । ग्रन्थारम्भे हि कल्याणादिको यः कश्चिदिष्टाभिशंसन-
सूचकः शब्दप्रयोगः सर्वजनहितकारित्वं समुद्वहति । तथा चोक्तं श्रीमयूरभट्टेन–"कल्याणं
वः क्रियासु किशलयरुचयस्ते करा भास्करस्य" इति । मुनीनां प्रत्येकबुद्धादीनां वीतरागा-
णाम् अथवा श्रीतापन्नादीनां परिशुद्धचित्तानां सप्तानामार्यगणानाम् इन्द्रः श्रेष्ठः । तदुक्तम्–
"दुःखेष्वनुद्विग्नमनाः सुखेषु विगतस्पृहः । वीतरागभयक्रोधः स्थिरधीर्मुनिरुच्यते" इति । अथ वा
मन्वत्रिविष्णुहारीतादीनां स्थिरचित्तानां सप्तानामृषीणाम् इन्द्रः अधिपतिः । अत्र मुनीन्द्रशब्देन
भगवान्‌ शाक्यमुनिरेवोच्यते "मुनीन्द्रः श्रीघनः शास्ता" इत्यमरोक्तत्वात् । मुनीन्द्रायेत्यत्र
नमःशब्दयोगे चतुर्थी दर्शिता । नमः इत्येतदव्ययं नतावपि वर्तते । तस्मादनेन नमःशब्दे–
नाऽत्र नमस्कारकरणमवश्यमवगम्यते । अस्त्वित्यत्राप्यन्वयः । सुरा: देवाः स्मृताः अनुस्मरण–
पथं नीताः । मयेति शेषः । क्वचित् 'स्थ' इति पाठः । एवं सति भवथेत्यर्थः । यूयमिति
शेषः । यत्र ग्रन्थादौ देवतानुस्मरणं कस्यचित् ऐहलौकिकस्य फलस्य सिद्धयेऽप्यावश्यकम् ॥
तथाप्याहुः पूर्वीयाः–"देवता वर्ण्यते यत्र क्वापि काव्ये कवीश्वरैः । मित्रामित्रविचारो वा न
तत्र फलकल्पना ॥ देवतावाचकाः शब्दा ये च भद्रादिवाचकाः ते सर्वे नैव निन्द्याः स्युर्लि–
पितो गणतोऽपि च ॥" इति । वाग्देवि हे सरस्वति त्वं भवती स्तुता असि स्तवं कृता भवसि ॥
मयेत्यन्वयः । वागधिकृते ग्रन्थारम्भे सरस्वत्याः अनुस्मरणं शिष्यशिक्षकयोर्ज्ञानसमृद्ध्यै हिताय
च सर्वथैव प्रयोजनं भवति । तत आह जयदेवः–"वाग्देवताचरितचित्रितचित्तसद्मा" इति ॥
मातः हे अम्ब त्वं दयस्व अनुकम्पां कुरु । मयीति शेषः । अत्र ग्रन्थोत्पादनसमये मातृ–
शब्देनैव मातुरनुस्मरणं शिवप्रसादलाभायाभाषितम् । इयं माता तु शिवसहचरी । तस्याः अनु-
स्मरणाच्छिवः प्रसीदत्येवेति केषाञ्चिन्मतम् । ताः मातरोऽष्टौ भवन्तीति पूर्वीयैरुक्तम् । यथा–
"ब्राह्मी माहेश्वरी चण्डी वाराही वैष्णवी तथा । कौमारी चैव चामुण्डा चर्चिकेत्यष्टमातरः
इति । विघ्नाधिप हे गणेश त्वं भवान् मङ्गलानि शुभानि । अभीष्टार्थसिद्धिकराणीत्यर्थः ।
विधेहि कुरु । विपूर्वो धा धातुः करणार्थे वर्तते । ममेति शेषः । केचित्तु शिष्याणामिति
पदं शेषः इति पठन्ति ग्रन्थकरणावस्थायां विघ्नराजस्य स्मरणं सकलविघ्नोपशान्त्या ज्ञानो-
त्पादने सामर्थ्यं जनयते इति केषाञ्चिच्छाब्दिकानां मतम् । अयमस्य स्पष्टार्थः ॥ १ ॥</c>


;p{0002}
<v>अलौकिकत्वादमरः स्वकोशे न यानि नामानि समुल्लिलेख ।
विलोक्य तैरप्यधुना प्रचारमयं प्रयत्नः पुरुषोत्तमस्य ॥ २ ॥</v>
<c>अमरः आचार्यामरसिंहः स्वकोशे स्वयं कृते नामलिङ्गानुशासने अभिधानग्रन्थे यानि नामानि
अभिधानानि । अलौकिकत्वात्‌ लोकव्यवहारविषये प्रायेणाविदितत्वात् । लौकिकप्रत्यक्षाग-
म्यत्वादिति भावः । न समुल्लिलेख न समुद्दीप्तानि कृतवान् । न लिखितवानित्यर्थः । अत्रा-
न्तर्गतानि सर्वाणि नामानि पञ्चविधानि भवन्ति । उणाद्यन्तं कृदन्तं तद्धितान्तं समासा-
न्तमनुकरणमिति । यथा–"उणाद्यन्तं कृदन्तं च तद्धितान्तं समासजम् । शब्दानुकरणं
चेति नाम पञ्चविधं स्मृतम् ॥" इति । तैः अमरसिंहेन अनुक्तैर्नामभिरपि । अपिशब्दः समु-
च्चये । अधुना अस्मिन् काले प्रचारं प्रसरणम् । महर्षीणां तेषुतेषु वाक्यरचनादिषु-
प्रायः प्रयोगमिति, भावः । विलोक्य विशेषेण समीक्ष्य । न श्रुतिवशात् स्वचक्षुषिव
दृष्ट्वेत्यर्थः । पुरुषोत्तमस्य तन्नामकस्य विदुषः अयं प्रयत्नः परिशिष्टनामसङ्कलने कार्या-
नुकूलः प्रयासः । भवतीत्यन्वयः ॥ २ ॥</c>


;p{0003}
<v>वर्गक्रमस्तथा नामलिङ्गयोस्तूपदेशता ।
परिभाषादिकं सर्वमत्राप्यमरकोषवत् ॥ ३ ॥</v>
<c>अत्रापि अस्मिन् त्रिकाण्डशेषकोऽपि वर्गक्रमः
वर्गाणामनुक्रमः तथा तद्वत् नामलिङ्गयोः नाम्नां लिङ्गानां च उपदेशता उपदेशकथनं च । तुशब्द-
श्चार्थे क्वचित् । 'सूपदेशता' इति पाठः । अनुशासनविधिरित्यर्थः । परिभाषादिकं कृत्रिमसंज्ञा-
दिकं वा विशिष्टसंज्ञादिकं च सर्वं सकलमपि अमरकोषवत् । अमरकोषे उक्तानुक्रमस्येवेत्यर्थः ।
क्वचित्‌ 'अमरसिंहवत्' इति पाठः । अस्मिंस्तु त्रिकाण्डशेषकोषे नाम्नां स्त्रीपुंनपुंसकलिङ्गभेददर्शनं
परिभाषादिकानां संज्ञानां दर्शनं च अमरकोषे आचार्यामरसिंहेन उक्तविधिनैवावगन्तव्यमिति
भावः । अत्रापि प्रायः रूपभेदेन आकारविशेषेण च स्त्रीपुंनपुंसकं ज्ञेयम् । यथा । स्वर्लोको
देवलोकः स्यादवरोहः फलोदयः । विकटा वज्रवाराही गौरी पौत्रिरथा च सा । शक्रभवनं खं
दिवं नभः । तथा, क्वचित् शब्दान्तरसान्निध्यालिङ्गं ज्ञेयम् । यथा–दैत्यमाता दितिर्दनुः ।
अथ हंसरथो ब्रह्मा विरिञ्चोऽष्टश्रवः सनत् । खं मरुन्मेघवर्त्म च । अत्र संयुक्ताः दनुसनन्मेववर्त्म
शब्दाः दैत्यमातृविरिञ्चखशब्दैः साहचर्यात् स्त्रीपुंनपुंसकलिङ्गा भवन्ति । तथा, क्वचिल्लिङ्गविशेष-
कथनाच्च स्त्रीपुंनपुंसकत्वं दर्शयति । यथा–गाडवः कन्धरो वातरथो वारिमसिः स्त्रियाम् ।
क्लीबं च शैलशिबिरं धरणीप्लवश्च । पुमान् कचङ्गलो वाङ्क इति । तथा, स्त्रीपुंनपुंसकलिङ्गकथ-
नेषु त्रिष्विति पदं स्त्रीपुंसयोर्द्वयोरिति पदं प्रयुक्तम् । निषिद्धलिङ्गे अस्त्री अपुमानिति पदे च
प्रयुज्येते । यथा–छेको नागरिके त्रिषु । ग्रन्थिपर्णे च न द्वयोः । अनीकोऽस्त्री रणे सैन्ये ।
तारकं दृशिभे न नेति । तथाऽत्र त्वन्तशब्दः अथादिशब्दश्च पूर्वेण न सम्बध्यते । यथा–लोक
नाथस्तु लोकेश इति । लोकनाथ इति त्वन्तं पदं पौत्रिरथया न सम्बध्यते । किंतु लोकेशश-
ब्देन सम्बद्धम् । तथा–स्वयम्भुवोऽथ मारीची त्रिमुखा वज्रकालिका । इत्यथादिपदं न पूर्व-
भाक् । किंतु प्रत्येकबुद्धस्य पर्यायः । एवमत्र यानि वक्तव्यानि अपराणि स्युस्तान्यत्र अमरकोषो-
क्तक्रमेणाप्यूहनीयानि ॥ ३ ॥</c>


<v>स्वर्लोको देवलोकः स्यादवरोहः फलोदयः ।
मन्दरः सैरिभः शक्रभवनं खं दिवं नभः ॥ ४ ॥</v>
<c>अथाभिधानकथनमारभते–स्वर्लोक इति ॥ स्वर्लोकः देवलोकः अव-
रोहः । ततो हि सर्वे जनाः भोगावसाने यस्मादवतरन्तीति सः । फलोदयः । फलस्य कर्मफलस्य
उदयः दृष्टियोग्यस्थानम् । मन्दरः सैरिभः "शैरिभः" "सैरिकः" शक्रभवनं खं दिवं नभः
इति दश नामानि स्वर्गस्य ॥ अत्र शक्रभवनं खं दिवं नभः इति इमे शब्दाः नपुंसकाः ।
शेषाः पुँल्लिङ्गाः ॥ ४ ॥</c>


<v>स्वाहाभुजस्तु वसुलाः पूजिताश्च चिरायुषः ।
शौभा निलिम्पा द्युषदः स्वर्गिणश्च नभःसदः ॥ ५ ॥</v>
<c>स्वाहाभुजः वसुलाः "सुबलाः इति केशवे । "सुबालाः" इति हैमे ।
पूजिताः चिरायुषः । चिरमायुर्येषां ते । शौभाः निलिम्पाः द्युषदः स्वर्गिणः नभःसद् "नभस्सद्"
इति नव देवानाम् ॥ अत्र सर्वे पुँल्लिङ्गाः । व्यक्तिबाहुल्याद्बहुवचनप्रयोगः ॥ ५ ॥</c>


;p{0004}
<v>ऋनामा त्वदितिर्देवमाता स्यादथ पूर्बजाः ।
पितरश्चन्द्रगोलस्था न्यस्तशस्त्राः स्वधाभुजः ॥ ६ ॥</v>
<c>ऋनामा अदितिः देव-
माता इति त्रीणि अदित्याः । सर्वाः स्त्रीलिङ्गकाः ॥ पूर्बजाः "पूर्वजाः" पितरः चन्द्रगोल-
स्थाः । न्यस्तशस्त्राः । न्यस्तानि क्षिप्तानि शस्त्राणि आयुधानि यैरते । स्वधाभुजः इति पञ्च पितृ-
देवानाम् ॥ ६ ॥</c>


<v>कव्यवालादयस्ते च दैत्यास्तु प्रघसाः खराः ।
ऋतुद्विषश्चेष्टिमुषो दैत्यमाता दितिर्दनुः ॥ ७ ॥</v>
<c>कव्यवालाः "काव्यबालाः" इत्येकं पितृदेवभेदस्य ॥ गणवाचकत्वादत्रा
बहुवचनप्रयोगः । दैत्याः प्रघसाः खराः "चेरतुः खरदूषणौ च" इति भट्टिः । क्वचित्तु
क्षवाः क्षराः इति च पाठौ । क्रतुद्विषः इष्टिमुषः "इष्टिमृषः" । इष्टीः यागान् मुष्णन्तीति ते ॥
इति पञ्च असुराणाम् । दैत्यमाता दितिः दनुः इति त्रीणि असुरमातुः ॥ ७ ॥</c>


<v>बुद्धोऽकनिष्ठगमहामुनिधर्मचक्रा
रागाशनिस्त्रिशरणः खसमो दशार्हः ।
तापी गुणाकरमहासुखवज्रिणश्च
मैत्रीबलासमजितारिसमन्तभद्राः ॥ ८ ॥</v>
<c>बुद्धः
अकनिष्टगः । अकं पापं तस्य निष्टम् अवसानम् अगमदिति सः । महामुनिः धर्म्मचक्रः
"धर्म्मवक्त्रः" रागाशनिः "रागारिः" त्रिशरणः । त्रिषु लोकेषु शरणं रक्षणं यस्य सः ॥
खसमः । खेन आकाशेन समाः तुल्याः गुणाः यस्य सः । दशार्हः तापी गुणाकरः महासुखः
वज्री । वज्रं ज्ञानवज्रमस्यारतीति सः । मैत्रीबलः असमः । नास्ति समोऽस्येति सः । जितारि: ॥
जिताः पराजिताः अरयः रागादिक्लेशाः येन सः । समन्तभद्रः ॥ ८ ॥</c>


<v>महाबोधिर्धर्मधातुः श्वेतकेतुर्जिनः खजित् ।
त्रिमूर्तिर्दशभूमीशः पञ्चज्ञानो बहुक्षमः ॥ ९ ॥</v>
<c>महाबोधिः धर्मधातुः
श्वेतकेतुः । श्वेतः शुक्लः केतुः ध्वजो यस्य सः । जिनः खजित् त्रिमूर्तिः । तिस्रो मूर्तयो
शारीरिकपारिभोगिकोद्देशिकाः प्रतिमाः यस्य सः । दशभूमीशः पञ्चज्ञानः । पञ्च ज्ञानानि
यस्य सः । बहुक्षमः । बह्री क्षमा यस्य सः ॥ ९ ॥</c>


<v>सम्बुद्धः करुणाकूर्चः सर्वदर्शी महाबलः ।
विश्वबोधो धर्मकायः संगुप्तोऽर्हन्सुनिश्चितः ॥ १० ॥</v>
<c>सम्बुद्धः करुणाकूर्चः । करुणा एव कूर्चो
यस्य सः । समन्तभद्रः । "समन्तभद्रः संगुप्तो दयाकूर्चो विनायक" इति हैमः । अथवा ॥
करुणः । करुणा दया अस्यारतीति सः । कूर्चः । कूर्चं भ्रुवोर्मध्ये स्थितं लोम । "कूर्चमस्त्री भ्रुवो
र्मध्यम् ।" इत्यमरः । "कूर्चमस्त्री भ्रुवोर्मध्ये कत्थनश्मश्रुकैतवे" इति कोषान्तरम् । तदस्यारतीत्ति
सः । सर्वदर्शी महाबल: विश्वबोधः धर्मकायः संगुप्तः अर्हन् सुनिश्चितः ॥ १० ॥</c>


;p{0005}
<v>व्यामाभो द्वादशाख्यश्च वीतरागः सुभाषितः ।
सर्वार्थसिद्धस्तु महाश्रमणः कलिशासनः ॥ ११ ॥</v>
<c>व्यामाभः ।
तिर्य्यक् पार्श्वतो विस्तृतयोर्बाह्वोरन्तरालपरिमाणे स्थाने आभा प्रभा यस्य सः । क्वचित्तु "व्यो-
माभः" । व्योम्ना आकाशेन आभाः तुल्याः गुणाः यस्य सः । द्वादशाख्यः । द्वादश आख्या
अस्य । द्वादशाख्यः सूर्य्य इति नाम यस्य स वा । वीतरागः । वीतः अपगतः रागः आलयो यस्मात्
सः । सुभाषितः । शोभनानि भाषितानि यस्य सः । इति सप्तत्रिंशन्नामानि बुद्धस्य ॥ सर्वार्थसिद्धः
महाश्रमणः कलिशासनः "कुलिशासनः" । कलौ युगे शासनम् अनुशासनं यस्य सः । अथ वा
कलौ पापे विवादे वा शासनं हितसाधनं यस्य सः ॥ ११ ॥</c>


<v>गोपेशश्चाथाऽस्य यशोधरेयो राहुलः सुतः ।
देवदत्तोऽनुजोऽथ स्युः श्रावकाः शिष्यसंज्ञिनः ॥ १२ ॥</v>
<c>गोपेशः । गोपानां ( गोकुलस्थगोपानां )
ईशः स्वामी । इति चत्वारि शाक्यमुनेः । यशोधरेयः राहुलः इति द्वे शाक्यमुनिसुतस्य ॥
देवदत्तः इत्येकं शाक्यमुनिभ्रातुः ॥ अत्र तु महामायानाम देवी किल एकमेव सिद्धार्थकुमारं
प्रसूता । तस्मादस्य शाक्यमुनेरेकमातृगर्भजातः अन्यः सहोदरो नाऽसीत् । राज्ञः शुद्धोदनस्य तु
प्रजापतीगोतमीनामिकायाः अपरायाः देव्याः नन्द इति एकः पुत्रः नन्देति एका दुहिता चाऽभ
वताम् । तावेकमातृगर्भसंभवाविति दाक्षिणात्येषु बौद्धधर्मप्रकाशितेषु पुस्तकेषु दृष्टम् ॥ श्रावकाः । ये
यस्य धर्मानुशासनं शृण्वंति ते । शिष्यसंज्ञिनः । इति द्वे शिष्याणाम् ॥ १२ ॥</c>


<v>प्रत्येकबुद्धाः खङ्गाः स्युः सुदान्ताश्चैकचारिणः ।
स्वयम्भुवोऽथ मारीची त्रिमुखा वज्रकालिका ॥ १३ ॥</v>
<c>प्रत्येकबुद्धाः खङ्गाः
सुदान्ताः एकचारिणः । एकाकिचरणशीलमेषां ते । स्वयम्भुवः इति पञ्च प्रत्येकबुद्धानाम् ॥
मारीची त्रिमुखा वज्रकालिका । वज्रमिव कालो वर्णोऽस्त्यस्याः सा ॥ १३ ॥</c>


<v>विकटा वज्रवाराही गौरी पौत्रिरथा च सा ।
लोकनाथस्तु लोकेशः सरोजो गुणसागरः ॥ १४ ॥</v>
<c>विकटा वज्र-
बाराही गौरी पौत्रिरथा इति सप्त मायादेव्याः ॥ लोकनाथः लोकेशः सरोजः गुणसागरः
॥ १४ ॥</c>


<v>लोकेश्वरः कृपाद्वैतः सुधावर्षी हलाहलः ।
सुखावतीश्वरः कन्यारामोऽसिताभ्रशेखरः ॥ १५ ॥</v>
<c>लोकेश्वरः कृपाद्वैतः । कृपया अद्वैतं द्विधा भेदगतभावं नास्ति यस्य सः । अथवा
कृतं सजातीयादिभेदशून्यं येन सः । सुधावर्षी हलाहलः सुखावतीश्वरः कन्यारामः असिता-
भ्रशेखरः । असितः कृष्णवर्णः अभ्रः मेघ इव शेखरः शिखा यस्य सः ॥ १५ ॥</c>


<v>चिन्तामणिः पद्मपाणिर्बहुरूपः खसर्पणः ।
अनीचदर्शी कारण्डव्यूहः पोतलकप्रियः ॥ १६ ॥</v>
<c>चिन्तामणिः
पद्मपाणिः । पद्मं पाणौ यस्य सः । बहुरूपः खसर्पणः अनीचदर्शी कारण्डव्यूहः पोतलकप्रियः
॥ १६ ॥</c>


;p{0006}
<v>जटाधरो महावीर्यो वक्रसूर्योऽवलोकितः ।
तारा महाश्रीरोङ्कारा स्वाहाश्रीश्च मनोरमा ॥ १७ ॥</v>
<c>जटाधरः महावीर्यः वक्रसूर्यः "वज्रसूर्यः" अवलोकितः इति द्वाविंशतिर्बुद्धविशे-
षस्य ॥ तारा महाश्रीः ओङ्कारा स्वाहाश्रीः मनोरमा ॥ १७ ॥</c>


<v>तारिणी च जयाऽनन्ता शिवा लोकेश्वरात्मजा ।
खदूरवासिनी भद्रा वेश्याली च सरस्वती ॥ १८ ॥</v>
<c>तारिणी जया अनन्ता शिवा
लोकेश्वरा आत्मजा खदूरवासिनी भद्रा वेश्याली "वैश्या" सरस्वती "नीलसरस्वती" ॥ १८ ॥</c>


<v>शंखिनी च महातारा वसुधारा धनन्ददा ।
त्रिलोचना लोचना स्यान्मणिभद्रस्तु जम्भलः ॥ १९ ॥</v>
<c>शङ्खिनी महातारा वसुधारा । वसोः चेदिराजस्य प्रियार्थं धारा घृतादिस्रवसन्ततिर्यस्याः सा । धनन्ददा
त्रिलोचना । त्रीणि लोचनानि यस्याः सा । लोचना । इत्येकविंशतिरुपदेवताविशेषस्य ॥
मणिभद्रः जम्भलः ॥ १९ ॥</c>


<v>पूर्वयक्षो जलेन्द्रोऽथ मञ्जुश्रीर्ज्ञानदर्पणः ।
मञ्जुभद्रो मञ्जुघोषः कुमारोऽष्टारचक्रवान् ॥ २० ॥</v>
<c>पूर्वयक्षः जलेन्द्रः । जलस्य इन्द्रः प्रधानः । इति चत्वारि
पूर्वयक्षस्य ॥ मञ्जुश्रीः ज्ञानदर्पणः । ज्ञानमेव दर्पणं यस्य सः । मञ्जुभद्रः "मञ्जुवक्र"
मञ्जुघोषः कुमारः अष्टारचक्रवान् ॥ २० ॥</c>


<v>स्थिरचक्रो वज्रधरः प्रज्ञाकार्यश्च वादिराट् ।
नीलोत्पली महाराजो नीलः शार्दूलवाहनः ॥ २१ ॥</v>
<c>स्थिरचक्रः वज्रधरः प्रज्ञाकायः वादिराट् ।
वादिनां राजा । नीलोत्पली महाराजः नीलः क्वचित् "महोराजनीलः" इति । शार्दूलवाहनः ।
शार्दूलो व्याघ्रविशेषः वाहनं यानं यस्य सः ॥ २१ ॥</c>


<v>धियांपतिः पूर्वजिनः खङ्गी दण्डी विभूषणः ।
बालव्रतः पञ्चवीरः सिंहकेलिः शिखाधरः ॥ २२ ॥</v>
<c>धियांपतिः पूर्वजिनः खङ्गी । खङ्गम् ।
अस्यास्तीति सः । दण्डी । दण्डः अस्याऽस्तीति सः । विभूषणः बालव्रतः पञ्चवीरः सिंह-
केलिः । सिंहस्येव केलिः क्रीडा यस्य सः । शिखाधरः । शिखां चूडां धरतीति सः ॥ २२ ॥</c>


<v>वागीश्वरोऽथ हेवक्रो हेरुकश्चक्रसंवरः ।
देवो वज्रकपाली च निशम्भः शशिशेखरः ॥ २३ ॥</v>
<c>वागीश्वरः । वाचाम् ईश्वरः प्रधानः । इति चतुर्विंशतिः पूर्वजिन इति ख्यातस्य
उपास्यदेवभेदस्य ॥ हेवक्रः "हेरम्बः" हेरुकः चक्रसंवरः देवः वज्रकपाली निशम्भः
"निशुम्भी" शशिशेखरः ॥ २३ ॥</c>


<v>वज्रकीटोऽथ मैत्रेयो युवराज्ञोऽजितश्च सः ।
चीवरी श्रमणो भिक्षुर्बल्यश्चैत्रोऽथ चेलुकः ॥ २४ ॥</v>
<c>वज्रकीटः इत्यष्टौ वज्रकीटस्य ॥ मैत्रैयः युवराज्ञ
अजितः इति त्रीणि भाविबुद्धस्य ॥ चीवरी । चीवरमस्याऽस्तीति । श्रमणः भिक्षु ।
बल्यः क्वचित् "वन्द्यः" इति । चैत्रः इति पञ्च बौद्धभिक्षोः । चेलृकः ॥ २४ ॥</c>


;p{0007}
<v>श्रामणेरः प्रव्रजितो महापासकगोमिनौ ।
अथ हंसरथो ब्रह्मा विरिञ्चोऽष्टश्रवः सनत् ॥ २५ ॥</v>
<c>श्रामणेर्ह
प्रव्रजितः महापासकः गोमी । गौः प्रभुरस्याऽस्तीति । कचित् "गेलिकः गोमिकः" इति
पाठौ । इति पञ्च भिक्षुशिष्यस्य श्रमणोद्देशस्य । हंसरथः । हंसो रथो यस्य । सः
ब्रह्मा विरिञ्चः अष्टश्रवः । अष्टौ श्रवाः कर्णाः यस्य सः । सनत् ॥ २५ ॥</c>


<v>कञ्जः प्राणश्च वेदीशवेदगर्भौ पुराणगीः ।
अब्जजो विश्वरेताश्च कमलः प्रपितामहः ॥ २६ ॥</v>
<c>कञ्जः । कमि‌‌-
त्यव्ययं तस्मिन् के पद्मे जातः । प्राणः वेदीशः । वेदीनाम्‌ ईशः स्वागी । वेदगर्भः पुरा-
णगीः "पुराणगः" अब्जजः । अब्जे पद्मे जायत इति । विश्वरेताः । विश्वं रेतो जन्यं
यस्य सः । कमलः प्रपितामहः ॥ २६ ॥</c>


<v>नाभिजन्मा शतधृतिर्ब्राह्मी तु ब्रह्मकन्यका ।
वाग्देवी शारदा शुक्ला महाश्वेता सरस्वती ॥ २७ ॥</v>
<c>नाभिजन्मा । नाभौ विष्णुनाभौ जायत इति ।
शतधृतिः इति षोड़श ब्रह्मणः । ब्राह्मी ब्रह्मकन्यका वाग्देवी शारदा शुक्ला महाश्वेता सरस्वती
इति सप्त सरस्वत्याः ॥ २७ ॥</c>


<v>अथ हरिशतबिन्दुश्रीकरश्रीवराहा–
जितपरपुरुषश्रीगर्भषड्बिन्द्वनन्ताः ।
नरकजिदृतधामा केशवो जन्मकीलः
क्रतुपुरुषनृसिंहश्रन्थजह्नूच्चदेवाः ॥ २८ ॥</v>
<c>हरिः शतबिन्दुः । शतानि बिन्दवो यस्य सः । श्रीकरः
श्रीवराहः अजितः परपुरुषः । पुरुषेषु , परः उत्तमः । वा परः श्रेष्ठश्चाऽसौ पुरुषः । श्रीगर्भः ।
श्रीगर्भेऽस्य सः । षड्बिन्दुः । षट् बिन्दवो यस्य सः । अनन्तः नरकजित् । नरकं नरकासुरं
जितवान् । ऋतधामा । ऋतं सत्यं धाम यस्य सः । केशवः जन्मकीलः क्रतुपुरुषः "ऋतुपुरुषः"
नृसिंहः । ना चाऽसौ सिंहश्च वा ना सिंह इव शौर्य्यादिमत्त्वात् । श्रन्थजह्नुः । उच्चदेवः ॥ २८ ॥</c>


<v>कोकः पुराणपुरुषो नलिनेशयश्च
वासुर्नरायणपुनर्वसुविश्वरूपाः ।
अः श्रीनिवासधरणीधरवामनैक–
शृङ्गाश्च वृष्णिवृषशत्रुदशावताराः ॥ २९ ॥</v>
<c>कोकः
पुराणपुरुषः पुराणैरुपस्तुत्यः पुरुषः । नलिनेशयः । नलिने पद्मे शेते सः । वासुः नरायणः
"नारायणः" पुनर्वसुः विश्वरूपः अः । "अः स्यादभावे स्वल्पार्थे विष्णावेष त्वनव्ययम्" इति विश्वः ।
श्रीनिवासः धरणीधरः वामनः एकशृङ्गः वृष्णिः वृषशत्रुः । वृषस्य कामस्य शत्रुः । दशावतारः ॥ २९ ॥</c>


;p{0008}
<v>सोमगर्भादिदेवादिवराहस्वर्णबिन्दवः ।
गदाग्रजो मुञ्जकेशी सदायोगी सनातनः ॥ ३० ॥</v>
<c>सोमगर्भः । सोमस्य तदात्मकामृतरूपमोक्षस्य गर्भः स्थानं यस्य सः । आदिदेवः । आदौ
दीव्यति स्वयं राजते सः । आदिवराहः । आद्यो वराहः तस्यादिवराहरूपत्वात् । स्वर्णबिन्दुः ।
स्वर्णवर्णाः बिन्दवो यस्य सः । गदाग्रजः मुञ्जकेशी सदायोगी सनातनः ॥ ३० ॥</c>


<v>रन्तिदेवशिवकीर्तनौ त्रिपात्सोमसिन्धुरपि राहुमूर्धछित् ।
कालनेमियवनारिपाण्डवाभीलसिन्धुवृषकृष्णकेशिनः ॥ ३१ ॥</v>
<c>रन्तिदेवः
शिवकीर्तनः त्रिपाद् । त्रयः पादाः यस्य सः । सोमसिन्धुः राहुमूर्धछित् । राहोः सिंहिकासुतस्य
मूर्धानं छिनत्ति सः । क्वचित्‌ "राहुमूर्धभिद्" इति पाठः । कालनेमिः यवनारिः
पाण्डवः आभीलः सिन्धुवृषः कृष्णः केशी ॥ ३१ ॥</c>


<v>हेमशंखः शतावर्त्ती मनुसात्वतवारिशाः ।
वर्द्धमानः सतानन्दो जगन्नाथः सुयामुनः ॥ ३२ ॥</v>
<c>हेमशङ्खः शतावर्ती मनुः
"शतावर्त्यासन्द" इति क्वचित् पाठः । सात्वतः वारिशः । वारिणि समुद्रे शेते । वर्धमानः
सतानन्दः जगन्नाथः सुयामुनः ॥ ३२ ॥</c>


<v>पूतनाधेनुकारिष्टकेशिचाणूरसूदनः ।
भूकश्यपस्त्वस्य पिता दुन्दुक्षित्यदितिः प्रसूः ॥ ३३ ॥</v>
<c>पूतनासूदनः धेनुकसूदनः अरिष्टसूदनः केशिसूदनः
चाणूरसूदनः "चानूरसूदनः" । "द्वन्द्वात्परं श्रूयमाणः शब्दः प्रत्येकमभिसम्बध्यते" इति
न्यायात् परस्थितः सूदनशब्दः पूतनादिभिः शब्दैः पृथक्पृथक् सम्बन्धनीयः । न तु केवलैः
पूतनादिशब्दैर्विष्णुनामावगम्यते । "केशिनिसूदनः" अप्यत्र । इति षट्षष्टि विष्णोः ॥
अस्येति प्रत्येकं सम्बध्यते । भूकश्यपः इत्येकं विष्णोः पितुः ॥ दुन्दुक्षिती अदितिः इति
द्वे विष्णोर्मातुः ॥ ३३ ॥</c>


<v>स्यन्दनस्तु शतानन्दः सारथिश्चास्य दारुकः ।
तुरङ्गाः शैब्यसुग्रीवमेघपुष्पबलाहकाः ॥ ३४ ॥</v>
<c>शतानन्दः । शतमानन्दयति सः । इत्येकं विष्णो रथस्य ॥
दारुकः इत्येकं विष्णोः सारथेः ॥ शैब्यः सुग्रीवः मेघपुष्पः बलाहकः इति चत्वारि
विष्णोस्तुरङ्गाणाम् ॥ ३४ ॥</c>


<v>ध्वजो भुजङ्गहा मन्त्री पवनव्याधिरुद्धवः ।
शैनेयस्तु शिनेर्नप्ता युयुधानश्च सात्यकिः ॥ ३५ ॥</v>
<c>भुजङ्गहा इत्येकं विष्णोर्ध्वजस्य । पवनव्याधिः
पवनेन जनितो व्याधिर्यस्य सः । उद्धवः इति द्वे विष्णोर्मन्त्रिणः ॥ शैनेयः शिनेर्नप्ता युयुः-
धानः सात्यकिः । सत्यकस्य वृष्णिवंश्यनृपस्याऽपत्यम् । इति चत्वारि सात्यकेः ॥ ३५ ॥</c>


<v>बलभद्रस्तु हालः स्यात्सौनन्दी हलतालभृत् ।
संवर्तकी गुप्तचरो रुक्मिदार्य्येककुण्डलः ॥ ३६ ॥</v>
<c>बलभद्रः
हालः सौनन्दी हलभृत् तालभृत् संवर्तकी गुप्तचरः रुक्मिदारी एककुण्डलः ॥ ३६ ॥</c>


;p{0009}
<v>मधुप्रियोऽथ प्रद्युम्नो जराभीरुः शमातकः ।
प्रसूनाशनिपञ्चेषू कञ्जनो मधुसारथिः ।
रागरज्जुः कलाकेलिमधुदीपरवीषवः ॥ ३७ ॥</v>
<c>मधुप्रियः इति
दश बलभद्रस्य ॥ प्रद्युम्नः जराभीरुः शमातकः प्रसूनाशनिः "प्रसूनासमः" पञ्चेषुः कञ्चनः मधु-
सारथिः रागरज्जुः कलाकेलिः मधुदीपः रवीषुः ॥ ३७ ॥</c>


<v>इः केतुर्मकराङ्कः सङ्कल्पभवोऽङ्गजश्च रूपास्त्रः ।
रणरणको रतिरमणः संसारगुरुर्मनोजन्मा ॥ ३८ ॥</v>
<c>इः केतुः "कन्तुः" मकरांकः सङ्कल्पभवः
अङ्गजः रूपास्त्रः रणरणकः रतिरमणः । रत्याः रमणः पतिः । संसारगुरुः । संसारस्य गुरुर्महान् ।
मनोजन्मा । मनसि जायते सः । कार्ष्णिः इति द्वाविंशतिः अनङ्गस्य ॥ ३८ ॥</c>


<v>कार्ष्णिश्चाऽस्य प्रिया रागलता केलिकला रतिः ।
सेः केलती चाऽस्य बाणा मोहनोन्मादनौ तथा ॥ ३९ ॥</v>
<c>रागलता
केलिकला रतिः "केलिकलावती" सेः केलती इति पञ्च कामभार्यायाः । मोहनः
उन्मादनः ॥ ३९ ॥</c>


<v>सन्तापनः शोषणश्च निश्चेष्टीकरणोऽपि च ।
सुतोऽनिरुद्धः स्याद्विश्वकेतुः प्रीतितृषौ सुते ॥ ४० ॥</v>
<c>सन्तापनः शोषणः निश्चेष्टीकरणः "निश्चेष्टाकरणः" इति पञ्च
कामबाणानाम् । तेषां पृथक्‌पृथक् एकैकस्य एकैकमेव नाम भवति । ते कतमा इति ? ।
"अरविन्दमशोकश्च चूतं च नवमल्लिका । नीलोत्पलं च पर्श्वते पञ्चबाणस्य सायकाः" इति ।
अनिरुद्धः विश्वकेतुः द्वे अनङ्गसुतस्य ॥ प्रीतिः तृट् इति द्वे अनंगसुतायाः ॥ ४० ॥</c>


<v>श्री च लक्ष्मी चला सा मा रमाजलधिजेऽन्दिरा ।
मणिः स्यमन्तको हस्ते विष्णोरुरसि कौस्तुभः ॥ ४१ ॥</v>
<c>श्रीः लक्ष्मीः ई चला सा मा रमा जलधिजा इन्दिरा इति नव लक्ष्म्याः ॥ स्यमन्तकः इत्येकं
विष्णोर्हस्तमणेः ॥ कौस्तुभः इत्येकं विष्णोः उरोमणेः ॥ ४१ ॥</c>


<v>तार्क्ष्यः शिलौकः कामायुररुणो वरजश्चिरात् ।
पक्षिसिंह उलूतीशो वज्रतुण्डः सुधाहरः ।
स्वर्णपक्षः सुमुखसूः शाल्मली भुजगाशनः ॥ ४२ ॥</v>
<c>तार्क्ष्यः शिलौकः
कामायुः अरुणः वरजः चिरात्‌ । चिरमतति । अतः क्विप्‌ । पक्षिसिंह उलूतीशः "उन्नतीशः"
वज्रतुण्डः । वज्रमिव तुण्डं मुखं यस्य सः । सुवाहरः स्वर्णपक्षः । स्वर्णमिव पीतौ पक्षौ यस्य सः ।
सुमुखसूः शाल्मली भुजगाशनः । भुजगान् सर्वान्‌ अश्नाति । इति चतुर्दश गरुडस्य ॥ ४२ ॥</c>


;p{0010}
<v>शम्भुर्भगाली कपिशाञ्जनश्च हीरः कटप्रूर्भरुरेरिहाणौ ।
पुरारिपञ्चाननभैरवाट्टहासप्रहासाश्च खकुन्तलश्च ॥ ४३ ॥</v>
<c>शम्भुः भगाली कपिशाञ्जनः हीरः कटप्रूः भरुः रेरिहाणः पुरारिः पञ्चाननः भैरवः अट्टहासः
प्रहासः खकुन्तलः ॥ ४३ ॥</c>


<v>कण्ठेकालजयन्तगुह्यगुरवो जोतिङ्गगोपालकौ
पिङ्गाक्षः कटमर्दरैवतजटाटङ्काव्ययाः कूटकृत् ।
चन्द्रापीडमहानटौ च शमिरो हः शैलधन्वा जटा-
चीरोऽथर्वणनन्दिवर्धनगुडाकेशाग्रकालञ्जराः ॥ ४४ ॥</v>
<c>कण्ठेकालः जयन्तः गुह्यः गुरुः जोतिङ्गः "जोटिङ्गः
गोपालकः पिङ्गाक्षः कटमर्दः रैवतः जटाटङ्कः अव्ययः । नास्ति व्यये विनाशे यस्य सः ।
कूटकृत् चन्द्रापीडः महानटः शमिरः "शशिधरः" हः शैलधन्वा जटाचीरः "जटाटीनः"
अथर्वणः । नन्दिवर्द्धनः गुडाकेशः अग्रः कालञ्जरः ॥ ४४ ॥</c>


<v>मिहिराणो जगद्योनिष्टङ्कटीकोऽब्जवाहनः ।
कृतङ्करो वरो बुद्धः सुप्रतापोऽकुतश्चलः ॥ ४५ ॥</v>
<c>मिहिराणः जगद्योनिः टङ्कटीकः
"कङ्कटीकः" अब्जवाहनः कृतङ्करः "कृष्करः" वरः बुद्धः क्वचित् "वरबुद्धः वरवृद्धः" इति
च पाठौ । सुप्रतापः "सुप्रसादः" अकुतश्चलः "अद्भुतस्वनः" ॥ ४५ ॥</c>


<v>उः स्थाणुः शिपिविष्टश्च मः कीलो धर्मवाहनः ।
विरूपविषमत्र्यक्षाः सन्ध्यानटी वृषाञ्चनः ॥ ४६ ॥</v>
<c>उः स्थाणुः
शिपिविष्टः मः कीलः धर्मवाहनः विरूपः विषमः त्र्यक्षः सन्ध्यानटी "सन्ध्यानाटी"
वृषाञ्चनः ॥ ४६ ॥</c>


<v>एकपाद्भौतिको भद्रोर्ध्वरेताः पांशुचन्दनः ।
अस्थिमाली शिवश्चाऽस्य खट्वाङ्गस्तु सुखंघुणः ॥ ४७ ॥</v>
<c>एकपाद् । एकं पदं पदगतियोग्यकालो यस्य सः । भौतिकः भद्रः
ऊर्ध्वरेताः पांशुचन्दनः अस्थिमाली शिवः इति त्रिषष्टिः महादेवस्य । खट्वांगः सुखंघुणः ।
क्वचित् "सुखंखणः'' इति पाठः । इति द्वे शिवखट्वाङ्गस्य ॥ ४७ ॥</c>


<v>अजगवोऽजगावश्च वृषो भृङ्गी रिटिस्त्वसौ ।
भृङ्गरिटः शलो भृङ्गी नाडीदेहोऽस्थिविग्रहः ॥ ४८ ॥</v>
<c>अजगवः । अजगावः ।
क्वचित् "अजकवः अजकावः" इति पाठः । इति द्वे शिवधनुषः ॥ वृषः भृङ्गी इति द्वे
शिववृषभस्य । असौ, रिटिः भृङ्गरिटः "भृङ्गरिटिः" शलः भृङ्गी "भृङ्गिः" नाडीदेहः अस्थि-
विग्रहः इति षट् शिवपार्श्वानुचरस्य भृङ्गिणः ॥ ४८ ॥</c>


<v>महाकालो महाभीमो महाकायो वृषाणकः ।
द्वाःस्थस्तु नन्दीशालङ्कायनस्ताण्डवतालिकाः ॥ ४९ ॥</v>
<c>महाकालः महाभीमः महा-
कायः वृषाणकः इति चत्वारि नन्दिनः ॥ नन्दी शालङ्कायनः ताण्डवतालिकः नन्दिकेश्वरः
इति चत्वारि शिवद्वारस्थस्य ॥ ४९ ॥</c>


;p{0011}
<v>स्यान्नन्दिकेश्वरोऽथाऽर्या हिण्डी शिखरवासिनी ।
शक्तिः सिंहरथा गोला सिनीवाली दृषद्वती ॥ ५० ॥</v>
<c>आर्या हिण्डी शिखरवासिनी शक्तिः सिंहरथा गोला
सिनीवाली । सिनीं श्वेतां चन्द्रकलां वलति धारयति । दृषद्वती ॥ ५० ॥</c>


<v>सौः कृष्णपिङ्गला लम्बा शैलेयी गणनायिका ।
वारालिकैऽकानंशा च शिवदूती यमस्वसा ॥ ५१ ॥</v>
<c>सौः "सोः"
कृष्णपिंगला लम्बा शैलियी गणनायिका वारालिका एकानंशा शिवदूती यमस्वसा ॥ ५१ ॥</c>


<v>कोटवी बाभ्रवी कैटभी कैटभा यादवी कर्बुरी चेश्वरी चेश्वरा ।
भ्रामरी दक्षकन्या च बर्हिध्वजी नन्दपुत्री च मारी च कालञ्जरी ॥ ५२ ॥</v>
<c>कोटवी बाभ्रवी कैटभी कैटभा यादवी कर्बुरी ईश्वरी ईश्वरा भ्रामरी दक्षकन्या बर्हिध्वजी नन्द-
पुत्री मारी कालञ्जरी ॥ ५२ ॥</c>


<v>गौतमी तामसी षष्ठी जयन्ती शूलधृक्‌ सती ।
सिंहस्तस्या मनस्तालः सख्यौ च विजयाजये ॥ ५३ ॥</v>
<c>गौतमी तामसी षष्ठी जयन्ती शूलधृक्‌ सती इति सप्तर्त्रिशत्‌
पार्वत्याः ॥ मनस्तालः इत्येकं पार्वत्याः सिंहस्य ॥ विजया जया इति द्वे
पार्वत्याः सख्योः ॥ ५३ ॥</c>


<v>वज्रशुण्डः करिमुखः पृष्णिशृङ्गो गणाग्रणीः ।
त्रिधातुरेकदन्तश्च द्विदेहो मूषिकाञ्चनः ॥ ५४ ॥</v>
<c>वज्रशुण्डः करिमुखः पृष्णिशृङ्गः गणाग्रणीः त्रिधातुः एक-
दन्तः । एको दन्तोऽस्य । द्विदेहः मूषिकाञ्चनः ॥ ५४ ॥</c>


<v>विघ्नहारी कुमारस्तु स्वामी द्वादशलोचनः ।
बालचर्यः सिद्धसेनः कृकवाकुध्वजश्च सः ॥ ५५ ॥</v>
<c>विघ्नहारी इति नव गणेशस्य ॥
कुमारः स्वामी द्वादशलोचनः बालचर्यः । बालानां चर्य्या यस्य सः । सिद्धसेनः कृकवाकुध्वजः
इति पट्‌ कार्तिकेयस्य ॥ ५५ ॥</c>


<v>देवराजस्तु लः कौशिकोऽसन्महा-
बाहुदन्तेयदल्मीवराणोऽद्रिभित ।
वज्रपाणिर्महेन्द्रः सुरग्रामणी-
र्यामनेमिर्वृषा नाकनाथो हरिः ॥ ५६ ॥</v>
<c>देवराजः लः कौशिकः असन् "असत्" इत्यपि पाठः ।
महाबाहुः दन्तेयः दल्मी "दाल्मी" वराणः अद्रिभित् । अद्रिं पर्व्वतं भिनन्ति वा अद्रेर्भित्‌ यस्य
सः । वज्रपाणिः महेन्द्रः सुरग्रामणीः यामनेमिः वृषा नाकनाथः हरिः ॥ ५६ ॥</c>


<v>प्राचीनबर्हिः खदिरः कपिलाश्वो वरक्रतुः ।
प्राचीपतिस्तपस्तङ्कः पुलोमारिश्च माहिरः ॥ ५७ ॥</v>
<c>प्राचीनबर्हिः
खदिरः कपिलाश्वः वरक्रतुः प्राचीपतिः तपः तङ्कः पुलोमारिः "पुलोमशत्रुः पुलोमरिषुः
पुलोमवैरी" प्रभृतयोऽप्यत्र । माहिरः ॥ ५७ ॥</c>


;p{0012}
<v>पृतनाषाड् प्रियात्वस्य चारुधारा शतावरी ।
शची सुता देवसेना मातलिस्तु हयङ्कषः ॥ ५८ ॥</v>
<c>पृतनाषाड् । "पृतनासाट्" अप्यत्र । पृतनां
सेनां साहयते । इति षड्विंशतिः इन्द्रस्य ॥ चारुधारा शतावरी शची "शचिः" इति त्रीणि
इन्द्रपत्न्याः ॥ देवसेना इत्येकम् इन्द्रसुतायाः ॥ मातलिः इत्येकं हयङ्कषस्य इन्द्र-
सारथेः ॥ ५८ ॥</c>


<v>उच्चैःश्रवाः श्वेतहयो वृषणाश्वोऽमरावती ।
वृषभासा सुरपुरी वनमैन्द्रं वृषण्वसु ॥ ५९ ॥</v>
<c>उच्चैःश्रवाः । उच्चैरुन्नतं श्रवोऽस्य । श्वेतहयः वृषणाश्वः इति त्रीणि
इन्द्राश्वस्य ॥ अमरावती वृषभासा सुरपुरी इति त्रीणि इन्द्रपुरस्य । वृषण्वसु ॥ ५९ ॥</c>


<v>नन्दनं कन्दसारं स्यान्मिश्रकावनमित्यपि ।
हस्तिमल्लश्चतुर्दन्तो भद्ररेणुर्मदांवरः ॥ ६० ॥</v>
<c>नन्दनं कन्दसारं मिश्रकावनम् इति चत्वारि इन्द्रवनस्य ॥ हस्तिमल्लः चतुर्दन्तः भद्ररेणुः
मदांवरः ॥ ६० ॥</c>


<v>श्वेतद्विपः सुदामाऽथ वज्रोऽस्त्री गिरिकण्टकः ।
वज्राशनिर्भिदुर्भिद्रो जम्भारिस्त्रिदशायुधम् ॥ ६१ ॥</v>
<c>श्वेतद्विपः सुदामा इति षट् ऐरावतस्य ॥ वज्रः गिरिकण्टकः वज्राशनिः ।
भिदुः भिद्रः जम्भारिः "जम्भावी" त्रिदशायुधम् ॥ ६१ ॥</c>


<v>शतधारं शतारं चाभ्रोत्थं भिदिरमम्बुजम् ।
मार्जारकर्णी चामुण्डा कर्णमोटिश्च चर्चिका ॥ ६२ ॥</v>
<c>शतधारम् शतारम् अभ्रोत्थं भिदिरम्
अम्बुजम् इति द्वादश वज्रायुधस्य ॥ मार्जारकर्णी चामुण्डा कर्णमोटिः क्वचित् "कर्ममोटिः"
चर्चिका । इति चत्वारि चामुण्डायाः ॥ ६२ ॥</c>


<v>विद्याधरः कामरूपी खेचरः स्थिरयौवनः ।
स्पर्शानन्दा रतिमदाऽप्सरसः सुमदात्मजा ॥ ६३ ॥</v>
<c>विद्याधरः कामरूपी खेचरः स्थिरयौवनः इति
चत्वारि विद्याधरस्य ॥ स्पर्शानन्दा रतिमदा अप्सरसः सुमदात्मजा "सुदमात्मजा" इति चत्वारि
अप्सरसः ॥ ६३ ॥</c>


<v>देवोद्यानानि वैभ्राजं मिश्रकं सिध्रकावणम् ।
चैत्ररथं च नासिक्यौ युजौ दस्रौ गदागदौ ॥ ६४ ॥</v>
<c>वैभ्राजं मिश्रकं सिध्रकावणम् । सिध्रकप्रधानं वनम् । णत्वं दीर्घश्च । चैत्ररथम्‌
इति चत्वारि दिव्योद्यानानाम् ॥ एकैकमेकैकस्य । नासिक्यौ युजौ दस्रौ गदागदौ इति
चत्वारि अश्विनीकुमारयोः स्वर्वैद्ययोः ॥ ६४ ॥</c>


<v>शुष्मघासिघसवोऽञ्चतिर्जुहूर्बाण ईषिरतुषग्रहाशिराः ।
छागवाहनपृदाकुबर्हिषः स्वर्णसप्तघृतमन्त्रदीधितिः ॥ ६५ ॥</v>
<c>शुष्म "शुष्मा" अप्यत्र । घासि–
घसव: "घासिसधयः" अञ्चतिः । "अङ्गतिः" अप्यत्र । जुहूः बाणः ईषिः अतुषः ग्रहः अशिरः
छागवाहनः पृदाकुबर्हिषः, "सृदाकुबर्हिषः" स्वर्णभासौ दीधितिशब्दः स्वर्णादिभिः शब्देयो-
ज्यः । यथा–स्वर्णदीधितिः सप्तदीधितिः घृतदीधितिः मन्त्रदीधितिः ॥ ६५ ॥</c>


;p{0013}
<v>पर्परीकहवनात्मनिपीथाः सप्तजिह्वसमिधावसितार्चिः ।
नाचिकेतभुजिभारतविश्वप्साः शुचिः पचिसमन्तभुजौ च ॥ ६६ ॥</v>
<c>पर्परीकः हवनम्‌
आत्मा निपीथः सप्तजिह्वः समिधः असितार्चिः । "असितकार्चिः" अप्यत्र । नाचिकेतभुजिः ।
"नाचिकेताः" अप्यत्र । भारतः विश्वप्सः । विश्वं प्साति भक्षति सः । शुचिः पचिः समन्त-
भुक् । समन्तात् भुंक्ते सः । इति अष्टाविंशतिः अग्नेः ॥ ६६ ॥</c>


<v>वडवाग्निस्तु सलिलेन्धनः स्याद्वडवामुखम् ।
काकध्वजो वाणिजश्च स्कन्धाग्निः स्थूलकाष्ठधृक्‌ ॥ ६७ ॥</v>
<c>वडवाग्निः । वडवायाः
शिवसृष्टाश्वाया मुखस्थोऽग्निः । वडवानलादयोऽप्यत्र । सलिलेन्धनः वडवामुखम्‌ काकध्वजः
वाणिजः स्कन्धाग्निः स्थूलकाष्ठधक् "तृणकाष्ठधृक्" इति सप्त वडवानलस्य ॥ ६७ ॥</c>


<v>छागणस्तु करीषाग्निस्तृणाग्निः स्यात्तरत्समः ।
तुषानलः कुकूलः स्यान्मुर्मुरोऽथाग्निकुक्कुटः ॥ ६८ ॥</v>
<c>छागणः करीषाग्निः इति द्वे करीषाग्नेः ॥ तृणाग्निः तरत्समः "वत्सलः" इति द्वे तृणाग्नेः ॥
तुषानलः कुकूलः मुर्मुरः इति त्रीणि तुषानलस्य ॥ अग्निकुक्कुटः । अग्नेः कुक्कुट इव
रक्तवर्णस्फुलिङ्गत्वात् ज्वलदग्निव्याप्ततृणपुञ्जः ॥ ६८ ॥</c>


<v>सङ्किलो दहनोल्का स्यादङ्गारः कोकिलाज्झुलौ ।
धूमोऽम्भसूर्मरुद्वाहखतमालशिखिध्वजाः ॥ ६९ ॥</v>
<c>सङ्किलः दहनोत्का । दहनस्य उत्का
पतत्तेजः पुञ्जः । इति त्रीणि अग्निकणायाः ॥ अङ्गारः कोकिलः अज्झुलः इति त्रीणि
अङ्गारस्य ॥ धूमः अम्भसूः मरुद्वाहः खतमालः शिखिध्वजः ॥ ६९ ॥</c>


<v>अग्निवाहस्तरीः स्वाहा त्वऽग्नायी दहनप्रिया ।
जीवितेशो यमः शीर्णपादश्च महिषध्वजः ॥ ७० ॥</v>
<c>अग्निवाहः तरी
"स्तरी" इति सप्त धूमस्य ॥ स्वाहा अग्नायी दहनप्रिया इति त्रयः अग्नियोषितः ॥ ७० ॥</c>


<v>मन्दोऽस्य कान्ता धूमोर्णा चित्रगुप्तस्तु लेखकः ।
भृत्यौ चण्डमहाचण्डौ कालीमी तु विचारभूः ॥ ७१ ॥</v>
<c>जीवेतेशः यमः शीर्णपादः महिषध्वजः मन्दः इति पञ्च यमस्य ॥ धूमोर्णा इत्येकं यम-
पत्न्याः ॥ चित्रगुप्तः इत्येकं यमलेखकस्य ॥ चण्डः महाचण्डः इति द्वे यमभृत्ययोः ॥
कालीमी । "कालीची" इति क्वचित्पाठः । इत्येक विचारैभुवः ॥ ७१ ॥</c>


<v>पञ्जिका त्वग्रसन्धानी नृचक्षास्तु खसात्मजः ।
कीलालपः पलाशी च क्षपाटो नरविश्वणः ॥ ७२ ॥</v>
<c>पञ्जिका
अग्रसन्धानी इति द्वे यमपञ्जिकायाः ॥ यया तु प्राणिवर्गस्य प्राग्भवीत्पवर्गानुसारेण शुभा-
शुभसूचनं सर्वं लिख्यते, सा यमपञ्जिका । केचित् यमपट्टिकेति वदन्ति । नृचक्षाः । नृन् चष्टे
पश्यति भक्ष्यत्वेन । खसात्मजः कीलालपः षलाशी क्षपाटः नरविश्वणः ॥ ७२ ॥</c>


;p{0014}
<v>सन्ध्याबलो रात्रिमठो हनूषः शमनीषदः ।
पलाशो विखुरः शंकुः कापीशेयस्तु पिण्डकः ॥ ७३ ॥</v>
<c>सन्ध्याबलः
रात्रिमठः हनूषः शमनीषदः पलाशः विखुरः शंकुः इति त्रयोदश यमदूतस्य राक्षसस्य ॥
कापीशेयः पिण्डकः "पिङ्गकः" ॥ ७३ ॥</c>


<v>पिशाचो मेघनादस्तु वरुणो वः परञ्जयः ।
दैत्यदेवश्च वातिस्तु नभःप्राणो जगद्बलः ॥ ७४ ॥</v>
<c>पिशाचः इति त्रीणि पिशाचस्य ॥ मेघनादः
मेघस्येव नादो यस्य सः । वरुणः वः परञ्जयः दैत्यदेवः इति पञ्च वरुणस्य ॥ वातिः नभः-
प्राणः जगद्बलः ॥ ७४ ॥</c>


<v>भोगिकान्तः कम्पलक्ष्मायश्च धारावलिश्च वाः ।
खश्वासः क्षिपणुर्धूलिध्वजः सरयुरङ्कतिः ॥ ७५ ॥</v>
<c>भोगिकान्तः कम्पलक्ष्मा यः धारावलिः "धारावनिः वाः खश्वासः
क्षिपणुः धूलिध्वजः सरयुः अङ्कतिः । अञ्चतिरप्यत्र । इति त्रयोदश वायोः ॥ ७५ ॥</c>


<v>वातुलो वातगुल्मः स्याच्चरवायुर्निदाघजः ।
झञ्झानिलः प्रावृषिजो वासन्तो मलयानिलः ॥ ७६ ॥</v>
<c>वातुलः
वातगुल्मः इति द्वे वातगुल्मस्य ॥ चरवायुः इत्येकं निदाघवायोः ॥ झञ्झानिलः
इत्येकं प्रावृड्वायोः ॥ मलयानिलः इत्येकं वसन्तकालभववायोः ॥ ७६ ॥</c>


<v>श्रीदधनकेलिमयुराट्‌श्वेतोदररत्नगर्भनिधिनाथाः ।
कुतनुकुहेच्छावसवः पिशाचकी सत्यसङ्गरस्त्रिशिराः ॥ ७७ ॥</v>
<c>श्रीदः
धनकेलिः मयुराट् "मनुराट्" श्वेतोदरः रत्नगर्भः निधिनाथः कुतनुः कुहेच्छः आवसुः पिशाचकी
सत्यसङ्गरः त्रिशिराः इति द्वादश कुबेरस्य ॥ ७७ ॥</c>


<v>अस्त्री पद्मो महापद्मः शंखो मकरकच्छपौ ।
मुकुन्दकुन्दनीलाश्च खर्वाः स्युर्निधयो नव ॥ ७८ ॥</v>
<c>पद्मः महापद्मः शङ्खः मकरः कच्छपः
मुकुन्दः कुन्दः नीलः खर्वाः । क्वचित्तु "चर्चा" इति पाठान्तरम् । इति प्रत्येकमेकैकं नवानां
महानिधीनाम् ॥ ७८ ॥</c>


<v>सुतोऽस्य मायुराजः स्यात्तथा वर्णकविर्निधौ ।
आसङ्गिनी च वाताली स्याद्वात्या वातमण्डली ॥ ७९ ॥</v>
;c{इति स्वर्गवर्गः ॥ १ ॥}
<c>मायुराजः वर्णकः विर्निधः इति त्रीणि कुबेरसूनोः ॥
आसङ्गिनी वाताली वात्या वातमण्डली इति चत्वारि वातभ्रमस्य ॥ ७९ ॥ इति स्वर्गवर्गः ॥ १ ॥</c>


;p{0015}
<v>कुनाभिः स्याद्विहायस्तु खं मरुन्मेघवर्त्म च ।
अक्षरं चा [इति व्योमवर्गः२] थ पाथोदः खतमालो गदाम्बरः ॥ १ ॥</v>
<c>कुनाभिः विहायः "विहायसम्" खं मरुत्‌ मेघवर्त्म । मेघस्य वर्त्म मार्गो यस्मिन्‌ । अक्षरम् ।
जास्ति क्षरो नश्वरं यस्य । इति पट्‌ आकाशस्य ॥ इति व्योमवर्गः ॥ २ ॥ पाथोदः
खतमालः । खं तमाल इव सः । गदाम्बरः ॥ १ ॥</c>


<v>मदयित्नुर्वायुदारुर्व्योमधूमो नभोगजः ।
गडेरः कन्धरो वातरथो वारिमसिः स्त्रियाम् ॥ २ ॥</v>
<c>मदयित्नुः वायुदारुः व्योमधूमः । व्योम्नः धूम इव
नीलभावात् । नभोगजः । नभसि गज इव । गडेरः "गाडवः" कन्धरः । कं जलं धारयति ॥
वातरथः । वातस्य रथः । वारिमसिः । वारि जलं मसिरिव नीलतापादकं यस्य । इत्येकादश
मेघस्य ॥ २ ॥</c>


<v>करका स्याद्घनकफो बीजोदकमिराचरम् ।
मेघास्थिवर्षणन्तु स्याद्रोघृतञ्च परामृतम् ॥
सौदाम्नी त्वशनिर्विद्युदणुभा वाऽचिरद्युतिः ॥ ३ ॥</v>
<c>करका "करकः" । स्त्रियां गौरादित्वात् ङीष्‌ । "करकी" घनकफः ॥
घनस्य मेघस्य कफ इव । "घनककः" बीजोदकम् इराचरम् । इरासु चरति "इराचरम्"
मेघास्थि । मेघानामस्थीव संहतकठिनत्वात् । इति पञ्च वर्षोपलस्य ॥ वर्षणं गोघृतं परामृतम्
इति त्रीणि दृष्टे । सौदाम्नी "सौदामनी" "सौदामिनी" । सुदामा पर्वतभेदस्तेनैका दिक्‌
वत्प्रान्तभवत्वात् । अशनिः विद्युत्‌ अणुभा । अण्वी सूक्ष्माभा दीप्तिर्यस्याः । वा अचिरद्युतिः ॥
अचिरा बहुकालास्थायिनी द्युतिर्यस्याः । इति पट्‌ विद्युतः ॥ ३ ॥</c>


<v>तिथिप्रणीर्दर्शविपन्निशामणिस्त्रिनेत्रचूडामणिरत्रिनेत्रभूः ।
सुधाङ्गमौ द्वौ मृगपिष्लुपक्षजौ दशाश्वसिप्रग्रहनेमिचन्दिराः ॥ ४ ॥</v>
<c>तिथिप्रणीः । तिथीन्‌
प्रणयति म्वगत्या निष्पादयति । दर्शविपत् "दर्शवियत्‌" निशामणिः त्रिनेत्रचूडामणिः अत्रि-
नेत्रभूः सुधाङ्गः । सुधेवाप्यायनमङ्गमस्य । मः मृगपिष्लुः । मृगः शशः पिष्लुः कृष्णचिह्नं
यस्य । "मृगपिद्मुः" पक्षजः दशाश्वः दश अश्वा रथे यस्य । सिप्रः ग्रहनेमिः "ग्रहणेमिः"
चन्दिरः ॥ ४ ॥</c>


<v>छायामृगधरो राजा माः परिज्ञो बलक्षगुः ।
द्विजो दाक्षायणी तुङ्गी रोहिणी यज्वनाम्पतिः ॥ ५ ॥</v>
<c>छायाधरः छायाभृदादयोऽप्यत्र । मृगधरः । शशभृवादयोऽप्यत्र । राजामाः
परिज्ञः बलक्षगुः । बलक्षाः शुक्लवर्णाः गावः रश्मयः यस्य सः । द्विजपतिः दाक्षायणीपतिः
तुङ्गीपतिः रोहिणीपतिः यज्वनाम्पतिः ॥ ५ ॥</c>


<v>उडुपः पर्वधिः क्लेदो जयन्तस्तपसो हरिः ।
तारापीडः खचमसो विकसः सिन्धुनन्दनः ॥ ६ ॥</v>
<c>उडुपः "उडूपः" । उडूनि नक्षत्राणि पाति ।
पवधिः "पर्व्वरिः" क्लेदः "क्लेदुः" जयन्तः तपसः हरिः तारापीडः । तारापीडामव यस्य
खचमसः । खे आकाशे चमसः पात्रविशेष इव । विकसः "विकुस" सिन्धुनन्दनः । सिन्धोः
सागरस्य नन्दनः सुतः । इति चतुस्त्रिंशत् चन्द्रस्य ॥ ६ ॥</c>


;p{0016}
<v>चन्द्रिका चन्द्रशाला स्यान्नीहारः खनिशाजलम् ।
शीतं तु शीतलं पत्रहिमं तु हिमदुर्दिनम् ॥ ७ ॥</v>
<c>चन्द्रिका । चन्द्रः
स्वाश्रयत्वेनास्यास्तीति । चन्द्रशाला । चन्द्रः शालेवाधारो यस्याः । इति द्वे चन्द्रकिर-
णस्य ॥ नीहारः खनिशाजलम् इति द्वे हिमस्य ॥ शीतं शीतलम् इति द्वे शीतलस्य ॥
पत्रहिमंः हिमदुर्दिनम् इति द्वे हिमदुर्दिनस्य ॥ ७ ॥</c>


<v>कुज्झुटिर्धूममहिषी रतांघ्री च कुहेलिका ।
धूमिका च नभोरेणुरथाऽगस्त्याग्निमारुती ॥ ८ ॥</v>
<c>कुज्झुटिः "कुज्झुटी" धूममहिषी
रतांघ्री "रतार्था" कुहेलिका "कुहोधिका" धूमिका नभोरेणुः इति षट् कुहेलिकायाः ॥
अगस्त्याग्निः मारुतिः ॥ ८ ॥</c>


<v>सत्याग्निर्वारुणिर्विन्ध्यकूटो वातापिसूदनः ।
दीप्ताग्निरौर्वशेयश्च समुद्रचुलुकोऽस्य तु ॥ ९ ॥</v>
<c>सत्याग्निः वारुणिः । वरुणस्याऽपत्यम् । विन्ध्यकूटः वातापि-
सूदनः । वातापिं सूदयति हिनस्ति । दीप्ताग्निः । दीप्तः अग्निर्जठरानलो यस्य । और्वशेयः
समुद्रचुलुकः । समुद्रः चुलुकः गण्डूषमितजलमिव अनायासेन पीतत्वाद्यस्य । इति नव
अगस्तिमुनेः ॥ ९ ॥</c>


<v>प्रियी कौषीतकी लोपामुद्राख्या च विदर्भजा ।
प्राक्फाल्गुनेयस्तूऽतथ्यानुजः पारुष्यगोरथौ ॥ १० ॥</v>
<c>कौषीतकी "कौशीतकी" लोपामुद्रा विदर्भजा । विदर्भे कुण्डिन-
नगरे जायते । इति त्रीणि अगस्तिमुनिपत्न्याः ॥ प्राक्फाल्गुनेयः उतथ्यानुजः । अतथ्या-
वरजादयोऽप्यत्र । पारुष्यः गोरथः "गोरथः" ॥ १० ॥</c>


<v>दीदिविर्द्वादशकरश्चक्षाः सुरगुरुर्गुरुः ।
शुक्रो भः शतपर्वेशो मघाभूर्भृगुरास्फुजित् ॥ ११ ॥</v>
<c>दीदिविः द्वादशकरः । द्वादश कराः
हस्ताः यस्य । चक्षाः सुरगुरुः गुरुः इति नव बृहस्पतेः ॥ शुक्रः भः शतपर्वेशः मघाभूः
भृगुः आस्फुजित्‌ ॥ ११ ॥</c>


<v>षोडशार्चिर्नवार्चिस्तु मङ्गलः खोल्मुकः कुजः ।
बुधो हेमा राजपुत्र एकदेहः प्रहर्षणः ॥ १२ ॥</v>
<c>षोडशार्चिः इति सप्त शुक्रस्य ॥ नवार्चिः मङ्गलः खोल्मुकः
कुजः इति चत्वारि कुजस्य ॥ बुधः हेमा राजपुत्रः । राज्ञश्चन्द्रस्य पुत्रः । एकदेहः प्रहर्षणः ।
"प्रहर्षुलः" अप्यत्र ॥ १२ ॥</c>


<v>स्यात्पञ्चार्चिः श्रविष्ठाजः श्यामाङ्गैकाङ्गरोधनाः ।
शनैश्चरो नीलवासा मन्दश्छायात्मजः शनिः ॥ १३ ॥</v>
<c>पञ्चार्चिः । श्रविष्ठाजः श्रविष्ठानक्षत्रे जायते । श्यामाङ्गः । श्यामं
हरिद्वर्णमङ्गमस्य । एकाङ्गः "एकान्धः" रोधनः इति दश बुधस्य ॥ शनैश्चरः नीलवासाः
मन्दः छायात्मजः । छायायाः सूर्य्यभार्यायाः आत्मजः पुत्रः । शनिः इति पञ्च शनै-
श्चरस्य ॥ १३ ॥</c>


;p{0017}
<v>राहुस्तु ग्रहकल्लोलोऽभ्रपिशाचोऽप्यथाऽहिकः ।
केतुर्ज्योतिरथस्तु स्याद्‌ग्रहाधारो ध्रुवश्च सः ॥ १४ ॥</v>
<c>राहुः ग्रहकल्लोलः । ग्रहाणां ग्रहेषु वा कल्लोलः महातरङ्गः । अभ्रपिशाचः
इति त्रीणि राहोः ॥ आहिकः केतुः इति द्वे केतोः ॥ ज्योतिरथः "ज्योतीरथः" ज्योतीनां
नक्षत्राणां रथः । ग्रहाधारः ध्रुवः इति त्रीणि ध्रुवस्य ॥ १४ ॥</c>


<v>तत्क्षणं सूर्य्यमुक्तादिग्बुधैरङ्गारिणी स्मृता ।
आसन्नास्तमया धीरैरुच्यते सोपधूपिता ॥ १५ ॥</v>
<c>अङ्गारिणी इत्येका तत्क्षणसूर्यत्यक्त-
दिशायाः ॥ बुधैः पण्डितैः स्मृतेत्यर्थः । उपधूपिता इत्येकं निकटसूर्यास्तमयदिशायाः ॥
धीरैः उच्यते कथ्यत इत्यर्थः ॥ १५ ॥</c>


<v>सुनीतिर्ध्रुवमाता स्यान्माता दक्षस्य मारिषा ।
छायापथो देवपथः सोमधारा नभःसरित् ॥ १६ ॥</v>
<c>सुनीतिः । सुष्ठु नीतिर्यस्याः । इत्येकं ध्रुवमातुः ॥
मारिषा इत्येकं दक्षमातुः ॥ छायापथः देवपथः । देवैरर्चिरादिभिरातिवाहिकैरुपलक्षितः
पन्थाः । सोमधारा नभःसरित् इति चत्वारि देवपथस्य ॥ १६ ॥</c>


<v>दिनप्रणीस्त्वऽव्यधिषौ भानेमिरवरव्रतः ।
गभस्तिहस्तोंऽशुधरः खरांशुर्भारविर्भगः ॥
वेदोदयः प्रतिदिवा मातुः पितुस्तमोपहः ॥ १७ ॥</v>
<c>दिनप्रणीः अविः अधिषः
"अधिपः" क्वचित् "अव्यतिषः" भानेमिः अवरव्रतः गभस्तिहस्तः । गभस्तयो हस्ता इव जला
कर्षकत्वात् यस्य । अंशुधरः खरांशुः । खराः कठिनाः अंशवः किरणाः यस्य । भाः रविः-
भमः वेदोदयः । वेदस्य ज्ञानस्य उदयः वृद्धिर्येन सः । क्वचित्तु "वेदादयः" । प्रतिदिवा मातुः
पितुः तमोपहः । तमोन्धकारमज्ञानं वा अपहन्ति ॥ १७ ॥</c>


<v>दिनमणिहरिहेलिब्रध्नभाकोषभाभृ-
दरथिखगपतङ्गेनाद्रयः सप्तसप्तिः ।
मिहिरमहिरपीथाः कालकृत्पद्मपाणिः
खमणिररुणशूरावंशुमानंशुमाली ॥ १८ ॥</v>
<c>दिनमणिः हरिः हेलिः ब्रध्नः
"ब्रन्धः" भाकोषः भाभृत्‌ "भानुः" अरथिः "उदरथिः" खगः पतङ्गः । पतन् सन् गच्छति ।
इनः अद्रिः सप्तसप्तिः । सप्त सप्तायो अश्वा यस्य । मिहिरः महिरः पीथः कालकृत् पद्मपाणिः । पद्मं
पाणौ यस्य । खमणिः । खे आकाशे मणिरिव । अरुणः शूरः सूरोऽप्यत्र । अंशुमान्‌ अंशु-
माली इत्यष्टत्रिंशत् सूर्यस्य ॥ १८ ॥</c>


<v>छाया स्यात्तपती मन्दजननी भूमयी वरी ।
संज्ञा तु यमकालिन्दीरेवन्तमनुदस्रसूः ॥ १९ ॥</v>
<c>छाया तपती मन्दजननी भूमयी वरी इति पञ्च छायाना-
म्न्याः सूर्यपत्न्याः शनिमातुश्च ॥ संज्ञा । अत्र सूः शब्दो यमादिभिः शब्दौर्योज्यः ।
यथा–यमसूः कालिन्दीसूः रेवन्तसूः मनुसूः दस्रसूः ॥ १९ ॥</c>


;p{0018}
<v>त्रसरेणुर्महावीर्या स्वातिः सूर्या सुवर्चला ।
सुरेणुर्द्युमयी त्वाष्ट्री प्रिये चेते विवस्वतः ॥ २० ॥</v>
<c>त्रसरेणुः महावीर्य्या स्वातिः सूर्य्या सुव-
र्चला सुरेणः "स्वरणुः" द्युमयी "द्युः मही" त्वाष्ट्री इति चतुर्दश संज्ञानाम्न्याः सूर्यपत्न्याः
यममातुश्च ॥ एते छाया संज्ञेति द्वे विवस्वतः सूर्यस्य प्रिये भार्ये अभूताम् इति वचनात् सूर्यस्य द्वे
पत्न्यौ स्याताम् । एका मन्दमाता छायानाम्नी । एका यममाता संज्ञानाम्नी च भवति ॥ २० ॥</c>


<v>अश्मनो रमणोऽनूरुर्जटायुस्त्वरुणात्मजः ।
;c{इति दिग्वर्गः ॥ ३ ॥}
कालस्त्वऽपष्टुर्जहको भवन्तो भसदित्यपि ॥ २१ ॥</v>
<c>अश्मनः
रमणः अनूरुः । न स्तः ऊरू यस्य । इति त्रीणि सूर्यसारथेः अरुणस्य ॥ जटायुः "जटायुस्" इति
क्वचित् सान्तः । जटं संहतमायुरस्य । अरुणात्मजः इति द्वे अरुणसूनोः ॥ इति दिग्वर्गः ॥ ३ ॥
कालः अपष्टुः जहकः भवन्तः "भसन्तः" भसत् ॥ २१ ॥</c>


<v>पीथः पीयुस्तिथश्चाऽथ वास्रो व्युष्टांशके दिनम् ।
उषा प्रभातं गोसर्गः सायोऽत्सूरौ विकालके ॥ २२ ॥</v>
<c>पीथः पीयुः तिथः इत्यष्टौ कालस्य ॥
वास्रः व्युष्टम् अंशकं दिनम् इति चत्वारि दिवसस्य ॥ उषा "ऊषः" "उषः" प्रभातम् इति द्वे
प्रभातस्य । गोसर्गः सायः उत्सूरः "अस्तवः" इति त्रीणि विकालस्य ॥ २२ ॥</c>


<v>रात्री रक्षोजननी निषत्वरी चक्रभेदनी घोरा ।
श्यामा याम्या दोषा तुङ्गी भौती शताक्षी च ॥ २३ ॥</v>
<c>रात्री "रात्रिः" रक्षोजननी निषत्वरी "सत्वरी" चक्रभेदनी । चक्रौ भिनत्ति परस्परं वियो-
जयति । घोरा श्यामा याम्या दोषा तुंगी भौती शताक्षी । शतमक्षिणीव पुष्पाण्यस्याः ॥ २३ ॥</c>


<v>वासुरोषा निशाख्या च वासतेयी तमस्विनी ।
यस्यां मत्ता निशि श्वानः श्वनिशं श्वनिशा च सा ॥ २४ ॥</v>
<c>वासुरा उषा निशा क्वचित् "वास्तवोषा निशाख्या च" इति पाठः । वासतेयी । वसतेर्हिता ।
तमस्विनी । तमस् अस्ति । "तमा निशा" इति क्वचित् पाठः । इति षोडश रात्रेः ॥
श्वनिशं श्वनिशा इति द्वे कुक्कुरमादकरात्रेः ॥ यस्यां निशि रात्रौ श्वानः कुक्कुराः मत्ताः
मदयुक्ताः भवन्तीत्यत्रान्वयः । सा रात्री चेत्यत्र व्यतिरेकस्यार्थः ॥ २४ ॥</c>


<v>निःसम्पातोऽर्धरात्रः स्यात्सर्वावसर इत्यपि ।
उच्चन्द्रापररात्रौ द्वौ दशौऽमाऽमावसी च सा ॥ २५ ॥</v>
<c>निःसम्पातः ।
निर्गतः सम्पातो गतागतं यस्मात् । अर्धरात्रः "धर्मरात्रः" सर्वावसरः इति त्रीणि अर्धरात्रेः ॥
उच्चन्द्रः । उच्छिष्टः स्वल्पावशिष्टश्चन्द्रो यत्र । अपररात्रः । अपरं रात्रेः । इति द्वे रात्रिशेषस्य ॥
दर्शः । दृश्यते शास्त्रे चन्द्रार्कसङ्गमो यत्र । अमा । न माति चन्द्रस्य सर्वकलाव्यापकवया
स्थिता सूर्य्यकिरणसम्पर्काददीप्ता कला । अमावसी । अमा सह वसतश्चन्द्रार्कौ यत्र । "अमा-
वासी" इति त्रीणि अमावस्याः ॥ २५ ॥</c>


;p{0019}
<v>भूता कृष्णचतुर्दश्यां पौर्णम्यां धर्मवासरः ।
शक्रोत्सवो ध्वजोत्थानं शारदी द्यूतपूर्णिमा ॥ २६ ॥</v>
<c>भूता "भूतः" इत्येकं कृष्णचतुर्दश्याः ॥
धर्मवासरः । धर्मार्थं वासरः । इत्येकं पौर्णमास्याः ॥ शक्रोत्सवः । शक्रस्य तद्ध्वजस्य
उत्सवः ध्वजोत्थानं । ध्वजस्य शक्रध्वजस्य उत्थानम् इति द्वे शक्रध्वजोत्थानमङ्गलस्य ॥
शारदी द्यूतपूर्णिमा ॥ २६ ॥</c>


<v>कोजागरः शरत्पर्व कौमुदीचारमस्त्रियाम् ।
यक्षरात्रिस्तु दीपाली चैत्रावल्यां मधूत्सवः ॥ २७ ॥</v>
<c>कोजागरः । को जागर्त्तीति वदत्यस्मिन् । पृषोदरादित्वात्
साधुः । शरत्पर्व कौमुदीचारम् इति पञ्च कोजागरपूर्णिमानिमित्तोत्सवस्य ॥ वा
आश्विनपौर्णमास्याः ॥ यक्षरात्रिः दीपाली इति द्वे कार्तिकपूर्णिमारात्रेः ॥
मधूत्सवः ॥ २७ ॥</c>


<v>सुवसन्तः काममहो वासन्ती कर्दमी स्त्रियौ ।
श्रामस्तु मासो वर्षांशो वत्सरस्तु युगांशकः ॥ २८ ॥</v>
<c>सुवसन्तः काममहः वासन्ती कर्दमी "कूर्दमा" इमौ शब्दौ
स्त्रीलिङ्गे स्याताम् इति पञ्च चैत्रपौर्णमास्याः ॥ श्रामः मासः वर्षांशः वर्षस्य अंशः
भागः । इति त्रीणि मासस्य ॥ वत्सरः युगांशकः ॥ २८ ॥</c>


<v>ऋतुवृत्तिर्मासमालः स्यात्कालग्रन्थिरुर्वटः ।
कालप्रभातं शरदा प्रावृषा तु जलार्णवः ॥ २९ ॥</v>
<c>ऋतुवृत्तिः । ऋतूनां
वृत्तिः पर्यायेणावर्तना यत्र । मासमालः "मासमानः" कालग्रन्थिः उर्वटः "उर्बटः"
इति षट्‌ वर्षस्य ॥ कालप्रभातं शरदा इति द्वे शरदृतोः ॥ प्रावृषा "प्रावृट्‌" जला-
र्णवः इति द्वे वर्षर्तोः ॥ २९ ॥</c>


<v>कौमुदः कार्तिको मासः फाल्गुनालस्तु फाल्गुनः ।
ज्येष्ठामूलीयमिच्छन्ति मासमाषाढपूर्वजम् ॥ ३० ॥</v>
<c>कौमुदः कार्तिकः इति द्वे कार्तिकस्य ॥ फाल्गुनालः
फाल्गुनः इति द्वे फाल्गुनस्य ॥ ज्येष्ठामूलीयम् आषाढपूर्वजम्‌ इति द्वे ज्येष्ठमासस्य ॥
इच्छन्ति सुधिय इति शेषः ॥ ३० ॥</c>


<v>कृतं सत्ययुगं त्रेताऽग्नायी द्वापरयज्ञियौ ।
कलिर्झर्झरकः कर्मयुगं पापं तु पातकम् ॥ ३१ ॥</v>
<c>कृतं सत्ययुगम् इति द्वे कृतयुगस्य ॥ त्रेता अग्नायी
इति द्वे त्रेतायुगस्य ॥ द्वापरः यज्ञियः इति द्वे द्वापरयुगस्य ॥ कलिः झर्झरकः कर्मयुगम्
इति त्रीणि कलियुगस्य । पापं पातकं ॥ ३१ ॥</c>


<v>शल्यं तूस्तं च कल्कोऽथ भद्रं भल्लं शिवं तथा ।
शं शुभं चाव्यये प्राणी सत्त्वो रूपं चतुष्पदः ॥ ३२ ॥</v>
<c>शल्यम् ऊस्तं कल्कः इति पञ्च पापस्य ॥
भद्रं भल्लं "भन्दं" । शिवं शं शुभम् इति पञ्च शुभस्य ॥ शं शुभं इति द्वयंअव्यये च भवति प्राणी सत्त्वः
रूपं चतुष्पदः इति चत्वारि प्राणिमात्रस्य ॥ ३२ ॥</c>


;p{0020}
<v>अथात्मा कर्मभुग्देही जीवः पुरुषपुद्गलौ ।
अन्तर्यामीश्वरश्चान्तःकरणं तु मनो निगु ॥ ३३ ॥</v>
;c{इति कालवर्गः ॥ ४ ॥}
<c>कर्मभुक्‌ देही जीवः पुरुषःपुद्गलः "पुंगलः"
पुंगलतीति वा पुत् कुत्सितं गलो यस्मात् । अन्तर्यामी ईश्वरः इत्यष्टौ आत्मनः ॥ अन्तःकरणं मनः
निगु इति त्रीणि मनसः ॥ ३३ ॥ इति कालवर्गः ॥ ४ ॥</c>


<v>बुद्धिः पण्डा विदा चार्वी विचारस्तर्कनिश्चयौ ।
गुञ्जा चर्चाऽथ सिद्धान्तोत्तरपक्षसमाधयः ।
कृतान्तः पूर्वपक्षस्तु चोद्यं गीर्भणितिर्गिरा ॥ १ ॥</v>
<c>बुद्धिः पण्डा विदा चार्वी इति चत्वारि
बुद्धेः ॥ विचारः तर्कः निश्चयः "निर्णयः" गुञ्जा चर्चा इति पञ्च विचारस्य ॥ सिद्धान्तः ।
सिद्धं निश्चितोऽन्तो यस्मात् । उत्तरपक्षः उत्तरमुत्तीर्यमानं पक्षो यस्य । वादे पूर्वपक्षस्य
मर्दनक्षमः । समाधिः कृतान्तः । कृतः अन्तो विपर्ययनाशो निश्चयो विषयपरिच्छेदो वा येन । इति
चत्वारि सिद्धान्तस्य । पूर्वपक्षः चोद्यम् इति द्वे प्रश्नस्य ॥ गीः भणितिः गिरा ॥ १ ॥</c>


<v>वाचा छन्दस्तु निगमः साम्न्युक्थं स्वरपत्तनम् ।
ब्रह्माक्षरं स्यादोंकारः प्रश्नदूती प्रहेलिका ॥ २ ॥</v>
<c>वाचा 'वाञ्छा' इति चत्वारि वचनस्य ॥ छन्दः निगमः इति द्वे निगमस्य ॥ साम्नी उक्थं
स्वरपत्तनम् । स्वराणां निषादादीनां गानध्वनिविशेषाणां पत्तनमाश्रयः । इति त्रीणि सामवे-
दस्य ॥ ब्रह्माक्षरम् । ब्रह्मणः अक्षरम् । ओङ्कारः इति द्वे प्रणवस्य ॥ प्रश्नदूती ।
प्रश्नस्य दूती । प्रहेलिका इति द्वे दुर्बोधार्थज्ञानाय प्रश्नस्य प्रहेलिकायाः ॥ २ ॥</c>


<v>संज्ञाऽधिवचनं सद्यःकृतं लक्षणनामनी ।
व्यपदेशः प्रसिद्धस्तु टङ्कारोऽथ नवः स्तवः ॥ ३ ॥</v>
;c{इति धीवर्गः ॥ ५ ॥}
<c>संज्ञा अधिवचनं सद्यःकृतम् । सद्यस्तत्क्षणात् कृतम् । लक्षणं नाम व्यपदेशः इति षट्
नाम्नः ॥ प्रसिद्धः टङ्कारः इति द्वे प्रसिद्धस्य ॥ नवः स्तवः इति द्वे स्तवकर-
णस्य ॥ ३ ॥ इति धीवर्गः ॥ ५ ॥</c>


<v>शब्दाभिलापौ त्वभिधाऽभिधानं वाचको ध्वनिः ।
ह्रासः कुहरितश्चाऽथ मन्मनो गद्गदध्वनौ ॥ १ ॥</v>
<c>शब्दः अभिलापः अभिधा अभिधानं वाचकः ध्वनिः
ह्रासः कुहरितः इत्यष्टौ ध्वनेः ॥ मन्मनः गद्गदध्वनिः । मिन्मिनः गंगदः मूकः अवागा-
दयोऽप्यत्र । इति द्वे कफादिनाऽव्यक्तशब्दस्य गद्गदध्वनेः ॥ १ ॥</c>


<v>तूरं तु तूर्यं स्यात्ताड्यमानास्तु पटहादयः ।
कवर्दिः करताली स्याद्ध्वनिनाला तु काहला ॥ २ ॥</v>
<c>तूरं तूर्यम्
इति द्वे ताड्यमानपटहादेः ॥ कवर्दिः "करर्धिः" करताली इति द्वे करतालस्य ॥
ध्वनिनाला । ध्वनेर्नाला । काहला । कुत्सितं हलति लिखति । कोः कादेशश्च । इति द्वे
काहलध्वनेः ॥ २ ॥</c>


;p{0021}
<v>मड्डुको मर्दलो मंत्रो ढक्का विजयमर्दलः ।
द्रगडः प्रतिपत्तूर्यं डमरुः सूत्रकोणकः ॥ ३ ॥</v>
<c>मड्डुकः । मज्जन्ति अन्ये शब्दा अत्रेति । पृषोदरादित्वात् साधुः ।
मर्दलः "मर्दनः" मन्त्रः "मेन्द्रः" इति त्रीणि मृदङ्गस्य ॥ केचित्तु "विपुलडमरोः" इति
वदन्ति । ढक्का विजयमर्दलः इति द्वे विजयढक्कायाः ॥ द्रगडः प्रतिपत्तूर्यम् इति द्वे प्रति-
वादिततूर्यविशेषस्य ॥ डमरुः सूत्रकोणकः इति द्वे कापालिकायाः ॥ ३ ॥</c>


<v>नाली घटी यामनाली दण्डढक्का यमेरुका ।
यामघोषोऽथ ताम्री स्यान्मानरन्ध्रा विकालिका ॥ ४ ॥</v>
<c>नाली घटी यामनाली यामे नाल्यस्य । दण्डढक्का । दण्डाकारा ढक्का । यमेरुका यामघोषः "याम-
घोषी" यामे घोषोऽस्य । इति षट् दण्डढक्कायाः । घटीयन्त्रभेदस्य वा ॥ ताम्री ।
ताम्रेण निर्मिता । मानरन्ध्रा । मानाय कालप्रमाणज्ञानाय रन्ध्रं यस्याः । विकालिका इति
त्रीणि कालज्ञानार्थं ताम्रेण निर्मितस्य यन्त्रविशेषस्य ॥ ४ ॥</c>


<v>भवरुत्प्रेतपटहो मृत्युदण्डकरश्च सः ।
रणतूर्यं तु संग्रामपटहो भयडिण्डिमः ॥ ५ ॥</v>
<c>भवरुत् प्रेतप-
टहः मृत्युदण्डकरः "मृत्युभंगुरकः" इति त्रीणि प्रेतपटहस्य ॥ रणतूर्यम् । रणे युद्धे नादितं
तूर्यम् । संग्रामपटहः भयडिण्डिमः । भये परत: स्वानिष्टसम्भावनरूपके डिण्डिमः । इति त्रीणि
रणतूर्यस्य ॥ ५ ॥</c>


<v>भुक्ततूर्यं नृपाभीलं मल्लतूर्यं महास्वनः ।
मुखवाद्यं वक्रतालं वेणौ विवरनालिका ॥ ६ ॥</v>
<c>भुक्ततूर्यं नृपाभीलं "नृपाहारं नृपाभारम्" इति द्वे अन्नकाल-
विज्ञापनार्थं नादिततूर्यस्य ॥ मल्लतूर्यं महास्वनः इति द्वे मल्लवाद्यस्य ॥
मुखवाद्यम् । मुखेन वाद्यम् । वक्त्रतालम् । वक्त्रे तालं यस्य । "वक्रनालम्" इति द्वे
मुखवाद्यस्य । विवरनालिका । विवरयुक्तं नालमस्त्यस्याः ॥ ६ ॥</c>


<v>वारवाणिः प्रगातास्यात्कथकैकनटौ समौ ॥ ७ ॥</v>
;c{इति शब्दादिवर्गः ॥ ६ ॥}
<c>वारवाणिः ।
वारं समूहं वाणते । इति द्वे वेणुवादकस्य ॥ प्रगाता इत्येकं वंशीवादकस्य ॥
कयकः एकनटः इति द्वे तत्त्वनिर्णयार्थं वादरूपकथाकर्तुः ॥ ७ ॥ इति शब्दा-
दिवर्गः ॥ ६ ॥</c>


<v>सर्ववेशी लयारम्भः स्यात्तालावचरो नटः ।
लयपुत्री नटी नर्तूः खड्गधारादिनर्त्तके ॥ १ ॥</v>
<c>सर्ववेशी । सर्वेषां वेशो धार्यत्वेनास्त्यस्य । लयारम्भः "लयालम्भः" ताला-
वचरः नटः इति चत्वारि नटस्य ॥ लयपुत्री नटी नर्तूः इति त्रीणि नटयो-
षितः ॥ १ ॥</c>


;p{0022}
<v>प्लवकः केलकश्चाऽथ भण्डश्चाटुपटुः समौ ।
गायनो गाथकः स्त्रीणां हल्लीषं सहनर्तनम् ॥ २ ॥</v>
<c>प्लवकः केलकः इति द्वे खड्गधारिणः नर्तकस्य ॥ भण्डः चाटुपटुः
चाटौ मिथ्यापरितोषणे वाक्ये पटुः । "चाटुवटुः" इति द्वे चाटूक्तिभाषकनटस्य
विदूषकस्य ॥ गायनः गाथकः इति द्वे गायकस्य ॥ हल्लीषं सहनर्तनम् इति द्वे स्त्रीभिः
सह नर्तकस्य । स्त्रीणां मण्डलिकाकारनृत्यस्य वा ॥ २ ॥</c>


<v>वात्सल्यशान्तौ तु रसौ शृङ्गारः कौशिकः स्मृतः ।
सम्भोगो विप्रयोगश्च तद्भेदौ वर्णिका मसी ॥ ३ ॥</v>
<c>वात्सल्यः । वत्सलस्य
भावः । शान्तः इति द्वे पुत्रादिस्नेहातुगुणयोः रसभेदयोः ॥ शृङ्गारः कौशिकः इति
द्वे नाट्योक्तरसभेदयोः ॥ पृथगेकैकस्य । सम्भोगः विप्रयोगः "विप्रलम्भः" इति द्वे
शृङ्गाराद्यवस्थाभेदस्य ॥ वर्णिका मसी ॥ ३ ॥</c>


<v>मसिर्ना ध्यामलं तु स्याद्ध्यामोऽवज्ञा तु पांसनम् ।
डमरुस्तु चमत्कारः प्रौढिस्तु कियदेतिका ॥ ४ ॥</v>
<c>मसिः "मशिः" इति त्रीणि पत्रलेखन
द्रव्यभूतायाः मस्याः ॥ व्यामलं "व्यामनं" व्यामः "व्यामः" इति द्वे बाह्वोरन्तराल
परिमाणस्य ॥ अवज्ञा पांसनम् इति द्वे अनादरस्य ॥ डमरुः । चमत्कारः इति द्वे
चमत्कारस्य ॥ प्रौढिः कियदेतिका । कियत् एतत् आरभ्यमाणं करोति । "अभियोगो-
द्यमौ प्रौढिरुद्योगः कियदेतिका ।" इति हैमः । क्वचित्तु "कियदेहिका" इति द्वे उत्साहस्य
॥ ४ ॥</c>


<v>स्वेदः प्रश्रवणं सिप्रो द्वयोर्व्रीडो नटार्थिका ।
भामः क्रोधे निःसमस्तु शोके वीर्यं शुटीरता ॥ ५ ॥</v>
<c>स्वेदः प्रश्रवणं "प्रस्रवणं" सिप्रः । क्वचित्तु "स्विप्रः" । इति त्रीणि स्वेदजलस्य
ब्रीडः नटार्थिका "नटान्धिका" इति द्वे लज्जायाः ॥ भामः क्रोधः इति द्वे क्रोधस्य ॥
निःसमः "निःशमः" शोकः इति द्वे शोकस्य ॥ वीर्यं शुटीरता इति द्वे वीर्यस्य ॥ ५ ॥</c>


<v>छलं मिषं च वैदग्धी भङ्गिश्चेभनिमीलिका ।
उत्कण्ठा रुहरुहिका हव्यासस्त्वतिचिन्तिया ॥ ६ ॥</v>
<c>छलं मिषम् इति द्वे शठस्य ॥ वैदग्धी । विदग्धस्य भावः । भङ्गिः "भङ्गी" इभनिमीलिका ।
इभं हस्तिनमपि निमीलयति सेवनात् निद्रापयति । इति त्रीणि भङ्ग्याः ॥ उत्कण्ठा रुहरुहिका
इति द्वे औत्सुक्यस्य ॥ हव्यासः अतिचिन्तिया ॥ ६ ॥</c>


<v>स्याच्चिन्ता चिन्तयाऽथोऽद्वाहनं रणरणं च तत् ।
सोत्कण्ठा स्मृतिराध्यानं हेवाकोऽध्यवसायिता ॥ ७ ॥</v>
<c>चिन्ता चिन्तया इति चत्वारि
चिन्तायाः ॥ उद्वाहनं रणरणम् इति द्वे विवाहस्य ॥ सोत्कण्ठा स्मृतिः आध्यानं हेवाकः
अध्यवसायिता इति पञ्च औत्सुक्यान्वितस्य ॥ ७ ॥</c>


;p{0023}
<v>परिहासः केलिमुखः केलिर्देवननर्मणी ।
आटोपारोपटङ्कारा भवेदारभटी स्त्रियाम् ॥ ८ ॥</v>
<c>परिहासः "परीहासः" केलि-
मुखः इति द्वे क्रीडायाः ॥ केलिः देवनं नर्म इति त्रीणि परिहासस्य ॥ आटोपः
आरोपः टङ्कारः आरभटी इति चत्वारि दर्पस्य ॥ ८ ॥</c>


<v>रोमोद्गमस्तु पुलकस्त्वक्पुष्पं च त्वगंकुरः ।
स्वदोषगूहनं म्रक्षो रागसंगौ तु गृध्रता ॥ ९ ॥</v>
<c>रोमोद्गमः "रोमोद्भेदः" पुलकः त्वक्पुष्पं
त्वगङ्कुरः इति चत्वारि पुलकस्य ॥ स्वदोषगूहनं म्रक्षः "मृक्षः" इति द्वे स्वदोषगूहनस्य ॥
रागः सङ्गः गृध्रता इति त्रीणि गृध्रतायाः ॥ ९ ॥</c>


<v>कामचारः स यच्चिते पापमाधाय शंसनम् ।
कौकृत्यं विप्रतीसारो विबाधा तु विहेठनम् ॥ १० ॥</v>
<c>कामचारः "कामाचारः" "काप्यकारः"
इत्येकं सपापकथनस्य ॥ चित्ते मनसि पापं हिंसादिकां क्रियाम् आधाय निधाय उत्पाद्ये
त्यर्थः । यत् शंसनं यत् प्रशंसाकारणं सः कामचारः इति व्यङ्ग्यस्यार्थः कौकृत्यं विप्रतीसारः
इति द्वे कुकृत्यस्य ॥ विबाधा विहेठनम् इति द्वे पीडायाः ॥ १० ॥</c>


<v>दुःखलोको भवश्चैव संसारः कष्टचारकः ।
निर्वाणमन्तको मोक्षः शीतिभावः शमोऽमृतम् ॥ ११ ॥</v>
;c{इति नाट्यवर्गः ॥ ७ ॥}
<c>दुःखलोकः भवः
संसारः कष्टचारकः "कष्टकारकः" इति चत्वारि संसारस्य ॥ निर्वाणम् अन्तकः "अस्तुकः"
मोक्षः शीतिभावः शमः अमृतम् इति षट् निर्वाणस्य ॥ ११ ॥ इति नाट्यवर्गः ॥ ७ ॥</c>


<v>अधोऽव्ययं स्यात्पाताले सप्तधा तदुदीरितम् ।
अतलं सुतलं चैव वितलं च गभस्तिमत् ॥ १ ॥</v>
<c>अधः
इति अव्ययं निपातपदं पातालस्य ॥ अतलं सुतलं वितलं । गभस्तिमत् तेजवदित्यर्थः ॥ १ ॥</c>


<v>तलं प्रतलपाताले विरोकं श्वभ्रमस्त्रियाम् ।
तमसं तु निशाचर्म नीलपंकं रजोबलम् ॥ २ ॥</v>
<c>तलं प्रतलं पातालमिति तच्च सप्तपातालस्य ॥ सप्तधा सप्तप्रकारेण उदीरितं कथितम् । विद्वद्भि-
रिति शेषः । एतानि सप्त पातालानि ग्रन्थान्तरे एवं निर्दिष्टानि । यथा–"अतलं वितलं चैव नितलं
च क्रमादधः । महातलं च सुतलं पातालं सप्त कीर्तितम्" इति । विरोकं श्वभ्रम् इति द्वे श्वभ्रस्य ॥
तमसं निशाचर्म । निशायाः चर्म । नीलपङ्कम् । नीलः पंक इव यत्तत् । रजोवलम् ॥ २ ॥</c>


<v>दिक्कण्टको वियद्भूतिः खत्वग्वृत्रोऽथ नागभित् ।
दृम्भूः स्त्री स्याद्वलूताजगरावथ हलाहलः ॥ ३ ॥</v>
<c>दिक्कण्टकः "दिनान्तकः" वियद्भूतिः खत्वक्‌ "खलुक" वृत्रः इत्यष्टौ अन्धकारस्य ॥ नाग-
भित् "नागभृत्" दृम्भूः "दृम्फूः" "डुण्डुः" इति द्वे सर्पभेदस्य ॥ वलूतः अजगरः इति
द्वे अजगरस्य ॥ हलाहलः ॥ ३ ॥</c>


;p{0024}
<v>ब्रह्मसर्पोऽश्वलाला च द्विमुखाहिरहीरणिः ।
राजाहिरलगर्दस्तु कालसर्पो महाविषः ॥ ४ ॥</v>
<c>ब्रह्मसर्पः अश्वलाला इति त्रीणि ब्रह्मसर्पस्य ॥ द्विमु-
खाहिः । द्विमुखश्चासौ अहिश्च । "द्विमुखः" अप्यत्र । द्वे मुखे यस्य । अहीरणिः । अहीन्
ईरयति दूरीकरोति । तद्दर्शनादितरे सर्पाः पलायन्त इति भावः । राजाहिः इति त्रीणि
राजसर्प इति ख्यातस्य द्विमुखसर्पस्य ॥ अलगर्दः । "अलगर्धः" अप्यत्र ।
कालसर्पः महाविषः इति त्रीणि कालसर्पस्य ॥ ४ ॥</c>


<v>माण्डपुष्पस्तु भुजगो भवेत्कौक्कुटिकन्दलः ।
गोनासगोनसौ हालाहलं हालहलं विषम् ॥ ५ ॥</v>
<c>भाण्डपुष्पः भुजगः इति द्वे भाण्ड-
पुष्पाख्यसर्पविशेषस्य ॥ कौक्कुटिकन्दलः गोनासः गोनसः इति त्रीणि तिलित्स इति
ख्यातस्य सर्पस्य । घोणसोऽप्यत्र । "भवेत्तिलित्सो गोनासो गोनसो घोणसोऽपि च" इति
हैमः । हालाहलं हालहलं विषम् इति त्रीणि विषस्य ॥ ५ ॥</c>


<v>अथाब्भक्षो द्विरसनः समकोलश्च भेकभुक् ।
कुम्भीनसो मण्डली च गरलं जंगमं विषम् ॥ ६ ॥</v>
<c>अब्भक्षः । अपो भक्षयति ।
द्विरसनः समकोलः भेकभुक् कुम्भीनसः मण्डली इति षट् सर्पस्य ॥ गरलम् । गिलति
जीवनम् । इत्येकं गतिशक्तियुक्तस्य जङ्गमविषस्य ॥ ६ ॥</c>


<v>अनन्तो वासुकिः पद्मो महापद्मोऽपि तक्षकः ।
कर्कोटिः कुलिकः शंख इत्यष्टौ नागनायकाः ॥ ७ ॥</v>
<c>अनन्तः वासुकिः पद्मः
महापद्मः तक्षकः कर्कोटिः कुलिकः शङ्खः इत्यष्टौ नागराजानाम् ॥ तेषां पृथगेकैकमे-
कैकस्य । तेषामाकारविशेषोप्येवं ज्ञेयः । अनन्तः द्विसहस्राक्षः श्यामवर्णः । अथवा । शुक्लः
श्वेतपङ्कजलाञ्छनः । वासुकिः श्वेतो नीलः पद्मलाञ्छनवान् । पद्मः बिन्दुसमुदायाङ्कित-
मस्तकः शुक्लवर्णः । महापद्मः अतिशुक्लः दशबिन्दुमस्तकः । तक्षकः लोहिताङ्गः स्वस्तिका-
ङ्कितमस्तकः । कर्कोटिः मिश्रवर्णः दृष्टिविषः । तथा चोक्तम् । "कर्कोटिर्नाम सर्पो यः
स दृष्टिविष उच्यते" इति । कुलिकः अर्धचन्द्रमौलिः ज्वालाधूमसदृशवर्णः । शङ्खः श्वेत-
वर्णधरः चन्द्राभरेखान्वितगलः । तथा चोक्तं नाममालायाम्–"शेषो नागाधिपोऽनन्तो
द्विसहस्राक्ष आलुकः । स च श्यामोऽथ वा शुक्लः सितपङ्कजलाञ्छनः ॥ वासुकिस्तु सर्प-
राजः श्वेतो नीलः सरोजवान् । तक्षकस्तु लोहिताङ्गः स्वस्तिकाङ्कितमस्तकः ॥ महापद्मस्त्वति-
शुक्लो दशबिन्दुकमस्तकः । शङ्खस्तु श्वेतो बिभ्राणो रेखाबिन्दुसितो गले ॥ कुलिकोऽर्धचन्द्र-
मौलिर्ज्वालाधूमसमप्रभः" इति ॥ ७ ॥</c>


;p{0025}
<v>तद्बन्धवस्तु कुमुदकम्बलाश्वतरादयः ।
पुरी भोगवती चैषां भोगिन्यो नागकन्यकाः ॥ ८ ॥</v>
;c{इति पातालभोगिवर्गः ॥ ८ ॥}
<c>कुमुदः कम्बलः अश्वतरः । आदिना इहानुक्त्वा अन्ये
च । इति त्रीणि तन्नागराजबान्धवानाम् ॥ भोगवती । भोगः सर्पशरीरः भूम्नाऽ-
स्त्यस्याम् । इत्येकं सर्पनगरस्य वा नागभवनस्य ॥ भोगिन्यः नागकन्यकाः इति द्वे
नागकन्यकानाम् ॥ ८ ॥ इति पातालभोगिवर्गः ॥ ८ ॥</c>


<v>अकं दुःखमघं चैन्द्री त्वलक्ष्मीः कालकर्णिका ॥ १ ॥</v>
;c{इति नरकवर्गः ॥ ९ ॥}
<c>अकं दुःखम् अघम् इति
त्रीणि दुःखस्य ॥ ऐन्द्री अलक्ष्मीः कालकर्णिका इति त्रीणि अलक्ष्म्याः ॥ १ ॥
इति नरकवर्गः ॥ ९ ॥</c>


<v>पाथोधिसिन्धुमकरालयवारिराशि-
गंगाधरेन्दुजनकास्तिमिरुर्मिमाली ।
वार्धिर्मितद्रतिमिकोषमहाशयाश्च-
क्लीब च शैलशिबिरं धरणीप्लवश्च ॥ १ ॥</v>
<c>पाथोधिः । पाथांसि जलानि धीयन्तेऽत्र । सिन्धुः मकरालयः ।
मकराणां तन्नामकजलजन्तूनाम् आलयः वासो यस्मिन् । वारिराशिः गङ्गाधरः । गङ्गां
धरति । इन्दुजनकः । इन्दोः जनकः । तिमिः उर्मिमाली । ऊर्मिमालाऽस्त्यस्य । वार्धिः । वारि
जलानि धीयन्तेऽत्र । मितद्रुः "सितद्रुः" । मितं द्राति द्रवति वा । तिमिकोषः । तिमीनां मत्स्यानां
कोषः उत्पत्तिर्यस्मिन् । महाशयः । महान् उदरः आशयो यस्य । शैलशिबिरम् । शैलानां नगानां
शिबिरमिव । न० । धरणीप्लवः ॥ १ ॥</c>


<v>पुमान् कचंगलो वांकः कूलंकषपरंगवौ ।
तरन्तो दारदः पेरुर्महीप्राचीरमद्वयोः ॥ २ ॥</v>
<c>कचङ्गलः वाङ्कः कूलङ्कषः । कूलं कषति । परङ्गः
"परङ्गवः" तरन्तः दारदः । दरद्देशसन्निकृष्टः । पेरुः । पु० । महीप्राचीरम् । मह्याः प्राचीरमि-
वावरकम् । न० ॥ २ ॥</c>


<v>नदीनश्चाथ कमलं नीरं नाराः स्त्रियामिरा ।
कं दकं जलमस्थानमगाधेऽथाम्भसांभ्रमः ॥ ३ ॥</v>
<c>नदीनः । नदीनाम् इनः प्रभुः । इति त्रयोविंशतिः समुद्रस्य ॥
कमलं नीरं नाराः । "आपो नारा इति प्रोक्ताः" इति । इरा । स्त्री० । कं दकं जलम् इति सप्त
जलस्य अस्थानम् । नास्ति स्थानं तलस्पर्शो यस्य । क्वचित् "अस्थायम्" "अस्थाधम्‌" अगाधः ।
नास्ति गाधः प्रतिष्ठा यस्य । इति द्वे अतलस्पर्शजलस्य ॥ अम्भसांभ्रमः ॥ ३ ॥</c>


<v>तारूरो वायुगुल्मश्च कललाभः कलकुरः ।
पुरोटिः पत्रझङ्कारे दरणिः कूलचुण्डकः ॥ ४ ॥</v>
<c>तारूरः
"तानूरः" वायुगुल्मः कललाभः "कलमाभः" "कणलाभः" कलङ्कुरः "कुलङ्कुरः" इति
पञ्च जलभ्रमस्य ॥ पुरोटिः इत्येकं पत्रझङ्कार इति ख्यातस्य पत्रचलननादस्य ॥
दरणिः "वदालः" कूलचुण्डकः कूलहण्डकः इति द्वे तीरस्थमत्स्यभेदस्य ॥ ४ ॥</c>


;p{0026}
<v>चुलुको घनजम्बाले दलाढ्ये पंककर्वटः ।
तरणो भेलके वारिरथो नौस्तरिकः प्लवः ॥ ५ ॥</v>
<c>चुलुकः इत्येकं निबिडपङ्क इति प्रसिद्धस्य घनजम्बालस्य ॥ पङ्ककर्वटः इत्येकं
पङ्कबहुलस्य दलाढ्यस्थानस्य ॥ तरणः इत्येकं डोङ्गा इति ख्यातस्य
भेलकस्य ॥ वारिरथः नौः तरिकः प्लवः इति चत्वारि नौकायाः ॥ ५ ॥</c>


<v>होडस्तरांधुर्वहनः तरण्डो वार्वटः पुमान् ।
पादारकः स्यात्पोलिन्दः पत्रबाले तुलाधटः ॥ ६ ॥</v>
<c>होडः
तरान्धुः वहनः इति त्रीणि समुद्रगामिनौकाभेदस्य ॥ तरण्डः "वहित्रं" वार्वटः । पु० ।
इति द्वे पोतजलयानस्य ॥ पादारकः पोलिन्दः इति द्वे पोलिन्दस्य ॥ तुलाधटः
इत्येकं पत्रबालस्य ॥ केचित्तु "तुलाधर" इति वदन्ति ॥ ६ ॥</c>


<v>समुद्रकफडिण्डीरजलहासास्तु फेणके ।
कैवर्ते जालिकश्छोटी कुपिनी स्यादथ प्लवः ॥ ७ ॥</v>
<c>समुद्रकफः डिण्डीरः
"डिण्डरः" जलहासः इति त्रीणि समुद्रफेणस्य ॥ जालिकः छोटी "कोटिः" कुपिनी
इति त्रीणि कैवर्तस्य ॥ प्लवः ॥ ७ ॥</c>


<v>पलवः पञ्जराखेटः कण्टकी तु जलेशयः ।
आत्माशी शम्बरो मूकोऽनिमिषो वल्कवानपि ॥ ८ ॥</v>
<c>पलवः पञ्जराखेटः इति त्रीणि पञ्जराखेटस्य ॥
कण्टकी "कण्डी" जलेशयः आत्माशी शम्बरः मूकः अनिमिषः । नास्ति निमिषः चक्षुः-
स्पन्दनं यस्य । "अनिमेषः" अप्यत्र । वल्कवान् इति सप्त मत्स्यस्य ॥ ८ ॥</c>


<v>मीने वदालः पाठीनो मत्स्यराजस्तु रोहितः ।
भालांकश्चाथ कुलिशं कटं काष्टील इत्यपि ॥ ९ ॥</v>
<c>वदालः
पाठीनः इति द्वे पाठीनमत्स्यस्य ॥ मत्स्यराजः रोहितः मालाङ्कः "लालाङ्गः" भालस्येवाङ्को
यस्य । इति त्रीणि रोहितमत्स्यस्य । कुलिशम् । कौ जले लिशति श्लिष्यति । कटे
काष्टीलः इति त्रीणि मत्स्यविशेषस्य ॥ ९ ॥</c>


<v>फलकी स्याच्चित्रफली वाजग्रीवो मदार्मदः ।
कवयी क्रकचपृष्ठी कंकत्रोटो जलव्यधः ॥ १० ॥</v>
<c>फलकी चित्रफली इति द्वे फलक्याः ॥
वाजग्रीवः "राजग्रीवः" मदार्मदः इति द्वे मत्स्यभेदस्य । कवयी क्रकचपृष्ठी इति द्वे
कवयी इति ख्यातस्य मत्स्यविशेषस्य ॥ "कङ्कत्रोटः "कङ्कत्रोटिः" । कङ्कस्य त्रोट
इव चक्षुरस्य । जलव्यधः इति द्वे मत्स्यविशेषस्य ॥ १० ॥</c>


;p{0027}
<v>शफरः श्वेतकोलः स्यात्खशेटस्तु खलेशयः ।
इल्लिशे वारिकर्पूरगाङ्गेयशफराधिपाः ॥ ११ ॥</v>
<c>शफरः श्वेतकोलः इति द्वे मत्स्यविशेषस्य ॥ "खशेटः" खेटकः खलेशयः इति द्वे
खलेशयस्य ॥ वारिकर्पूरः गाङ्गेयः शफराधिपः ॥ ११ ॥</c>


<v>जलतालोऽप्यथ चलत्पूर्णिमाचन्द्रचञ्चलौ ।
जलवृश्चिक इञ्चाके गङ्गाटेयो गलानिलः ॥ १२ ॥</v>
<c>जलतालः इति चत्वारि
इल्लिश इति ख्यातत्स्य मत्स्यविशेषस्य । चलत्पूर्णिमा चन्द्रचञ्चलः इति द्वे
चन्द्रमत्स्य इति ख्यातस्य मत्स्यविशेषस्य ॥ जलवृश्चिकः इत्येकं इञ्चा-
कस्य ॥ गङ्गाटेयः गलानिलः इति द्वे मत्स्यविशेषस्य ॥ १२ ॥</c>


<v>शालः शकुलगण्डः स्यादन्धाहिः कूर्चिका द्वयोः ।
ब्राह्मी तु पङ्कगण्डको लघुगर्गस्त्रिकण्टकः ॥ १३ ॥</v>
<c>शालः शकुलगण्डः इति
द्वे शाल इति ख्यातस्य क्षुद्रमत्स्यविशेषस्य ॥ अन्धाहिः । अन्धे जले अहिः नागः ।
कूर्चिका इति द्वे जलनाग इति ख्यातस्य कूर्चिकस्य ॥ अत्र जलसर्पः उदकनागः उद-
काहिः अपि सङ्गृह्यते । ब्राह्मी पङ्कगण्डकः । पंके गण्डे यस्य । इति द्वे पङ्कगण्डस्य ॥ लघु-
गर्गः त्रिकण्टकः । त्रयः कण्टकाः यस्य । इति द्वे त्रिकण्टकस्य ॥ १३ ॥</c>


<v>तिर्यग्यानः कुलीरः स्यान्मुखास्त्रो हरिलोचनः ।
बहिः कुटीचरः पोताधानं तु स्याज्जलाण्डकम् ॥ १४ ॥</v>
<c>तिर्यग्यानः
कुलीरः मुखास्त्रः । मुखमेवास्त्रं यस्य । हरिलोचनः । हरेर्लोचनमिव लोचने यस्य । बहिःकुटीचरः
इति पञ्च कुलीरस्य ॥ पोताधानम् । पोतानां शिशूनामण्डजातमत्स्यानामाधानम् । जला-
ण्डकम् इति द्वे जलाण्डकस्य क्षुद्रमत्स्यसंघस्य ॥ १४ ॥</c>


<v>जलरूपस्तु मकरो मरोलिरसिदंष्ट्रकः ।
मीनरस्तन्तुनागस्तु नक्रवाडवहारकौ ॥ १५ ॥</v>
<c>जलरूपः मकरः मरोलिः
असिदंष्ट्रकः मीनरः इति पञ्च मकरस्य ॥ तन्तुनागः नक्रहारकः बाडवहारकः इति त्रीणि
हाङ्गर इति ख्यातस्य जलजन्तुभेदस्य ॥ १५ ॥</c>


<v>नक्रस्तु वार्भटः स्यादम्बुकिण्टोम्बुकण्टकः ।
जलशूकरमायादझषाशनह्रदग्रहाः ॥ १६ ॥</v>
<c>नक्रः वार्भटः अम्बुकिण्टः "अम्बुकि-
रातः" अम्बुकण्टकः जलशूकरः मायादः झपाशनः ह्रदग्रहः इत्यष्टौ कुम्भीरस्य ॥ १६ ॥</c>


<v>जलकूर्मस्त्वम्बुकीशो वसाढ्यः शिशुकश्च सः ।
उद्रस्तु जलमार्जारजलाखुनकुलप्लवाः ॥ १७ ॥</v>
<c>जलकूर्मः अम्बुकीशः वसाढ्यः शिशुकः इति चत्वारि शिशुमारस्य ॥ उद्रः जलमार्जारः
जलाखुः नकुलः प्लवः इति पञ्च जलबिडालस्य ॥ १७ ॥</c>


;p{0028}
<v>मृत्किरा घुर्घुरी वारिकृमिस्तु जलमक्षिका ।
पटालुका जलौकाम्बुसर्पिणी वेणिवेधिनी ॥ १८ ॥</v>
<c>मृत्किरा घुर्घुरी इति द्वे घुर्घुर्य्याः ॥
घुर्घुरी कीटविशेषः । वारिकृमिः जलमक्षिका पटालुका जलौका अम्बुसर्पिणी । अम्बुनि सर्पति ।
वेणिवेधिनी इति षट् जलौकायाः ॥ १८ ॥</c>


<v>व्यङ्गस्तु नन्दको भेको गूढवर्चाः क्षतालयः ।
कोकोजिह्वोऽथ पञ्चाङ्गगुप्ते क्रोडांघ्रिकच्छपौ ॥ १९ ॥</v>
<c>व्यङ्गः । विगतं विकलं वा अंगं यस्य । नन्दकः भेकः
गूढवर्चाः । गूढं केनाप्यदृश्यं वर्चो विष्ठा शुक्रं वा यस्य । "गूढवर्बाः" क्षतालयः "कृतालयः"
कोकः "रेकः" अजिह्वः । नास्ति जिह्वा रसना यस्य । इति सप्त भेकस्य ॥ क्रोडांघ्रिः । क्रोडे
अंघिर्यस्य । कच्छपः इति द्वे पञ्चाङ्गगुप्त इति ख्यातस्य कूर्मस्य ॥ १९ ॥</c>


<v>गडुः किञ्चुलुकोऽथाऽम्बुर्विकिरश्चूडकश्च सः ।
चुण्टा चुण्टी च लूताऽथान्धकूपः कर्करान्धुकः ॥ २० ॥</v>
<c>गडुः किञ्चु-
लुकः । किञ्चित् चुलुम्पति । इति द्वे महीलताख्यस्य कीटभेदस्य ॥ अम्बुः विकिरः ।
विकीर्यते । चूडकः चुण्टा चुण्टी लूता "चूडा" इति षट् कूपस्य ॥ अन्धकूपः । अन्धयतीत्य
न्धः स चासौ कूपः । कर्करान्धुकः । कर्करः कठोरः अतिशयितान्धकारवत्त्वात् । अन्धुः कूपो
यत्र । इति द्वे अत्यन्धकारवतः कूपस्य ॥ २० ॥</c>


<v>पल्वलं दीर्घिका वापी यष्टिका मीनगोधिका ।
अवघट्टावटौ तुल्यौ तल्लं विल्लं तलं च तत् ॥ २१ ॥</v>
<c>पल्वलं दीर्घिका वापी यष्टिका मीन-
गोधिका इति पञ्च वाप्याः ॥ अवघट्टः अवटः । तलमप्यत्र । इति द्वे गर्तस्य ॥ तल्लं
विल्लं तलम् ॥ २१ ॥</c>


<v>द्विजप्रपालवाले स्यात्केदारः पांशुमर्दनः ।
नदी निर्झरिणी रोधोवक्रा सागरगामिनी ॥ २२ ॥</v>
<c>द्विजप्रपम् आलवालम् इति पञ्च आलवालस्य ॥ केदारः पांशुमर्दनः
"पांसुमर्दनः" पांशून् शष्पार्थं चिरसञ्चितान् गोमयान् मर्दयते । इति द्वे क्षेत्रस्य ॥ नदी
निर्झरिणी । पर्वतान्निःसृतजलप्रवाहः कारणत्वेनास्त्यस्याः । रोधोवक्रा । रोधसा वक्रा ।
सागरगामिनी ॥ २२ ॥</c>


<v>तलोदा चाम्पिला सिन्धुर्ऋषिकुल्या वहा च सा ।
अध्वगा गान्दिनी गङ्गा हैमवत्युग्रशेखरा ॥ २३ ॥</v>
<c>तलोदा चाम्पिला सिन्धुः ऋषिकुल्या वहा अध्वगा "त्र्यध्वगा"
गान्दिनी "गान्धिनी" गङ्गा हैमवती उग्रशेखरा ॥ २३ ॥</c>


<v>धर्मद्रवी सिद्धसिन्धुस्तापी तु यमुना यमी ।
रेवा तु पूर्वगंगा स्यान्मुरला तु मुरन्दला ॥ २४ ॥</v>
<c>धर्मद्रवी सिद्धसिन्धुः इति षोडश
गङ्गायाः ॥ तापी यमुना यमी इति त्रीणि यमुनायाः नद्याः ॥ रेवा पूर्वगङ्गा मुरला
मुरन्दला इति चत्वारि नर्मदायाः नद्याः ॥ २४ ॥</c>


;p{0029}
<v>स्यादर्द्धगङ्गा कावेरी वाशिष्ठी गोमती समे ।
अथ गोदावरी भीमोपला गोला च गौतमी ॥ २५ ॥</v>
<c>अर्द्धगङ्गा कावेरीः इति द्वे कावेर्याः नद्याः ॥
वाशिष्ठी "वासिष्ठी" गोमती । इति द्वे गोमत्याः नद्याः ॥ गोदावरी भीमोपला गोला गौतमी
॥ २५ ॥</c>


<v>सप्तगोदावरं तत्र कुवलं तूत्पलं कुवम् ।
कैरवं गन्धसोमं स्यात्कन्दोटश्च निशाहसः ॥ २६ ॥</v>
<c>सप्तगोदावरम् इति क्वचित् "गौतमी" पञ्च गोदावर्याः नद्याः ॥ कुवलम् उत्पलं कुवम्
इति त्रीणि उत्पलस्य ॥ कैरवं गन्धसोमम् । गन्धार्थं सोमो विधुर्यस्य । चन्द्रोदये हि तस्य
गन्धः । कन्दोटः निशाहसः ॥ २६ ॥</c>


<v>श्रीकरं कृष्णकन्दं च रक्तोत्पलमलिप्रियम् ।
लक्ष्मीगृहं कुमुच्चाऽथ शालूकः पङ्कशूरणः ॥ २७ ॥</v>
<c>श्रीकरं कृष्णकन्दम् इति षट् कुमुदस्य ॥ रक्तोत्प-
लम् अलिप्रियम् । अलीनां प्रियमधिकमोदकत्वात् ॥ लक्ष्मीगृहम् । लक्ष्म्याः श्रियाः गृहं
सदनम् । कुमुद् इति चत्वारि रक्तोत्पलस्य ॥ शालूकः पंकशूरणः इति द्वे कुमुदमूल-
स्य ॥ २७ ॥</c>


<v>प्रश्नी तु कुम्भिका वारिमूली पर्णी खमूलिका ।
स्याद्वारिचत्वरोऽथाम्बुतालः सलिलकुन्तलः ॥ २८ ॥</v>
<c>प्रश्नी "पृश्नी" कुम्भिका वारिमूली पर्णी "वारिपर्णी" अप्यत्र । खमूलिका
"खमूली" अप्यत्र । वारिचत्वरः इति षट्‌ कुम्भिकायाः ॥ अम्बुतालः सलिलकुन्तलः ।
सलिलस्य कुन्तलाः केशा इव ॥ २८ ॥</c>


<v>शैवलो हठपर्णी स्त्री कावारं वारिचामरम् ।
पद्मे कवारं पङ्केजं बिसनाभिस्तु पद्मिनी ॥ २९ ॥</v>
<c>शैवलः हठपर्णी । हठं प्लवमानं पर्णं यस्याः । कावारं
वारिचामरम् । वारिणश्चामर इव । इति षट्‌ शैवालस्य ॥ कवारं पंकेजं "पंकजम्" इति त्रीणि
पद्मस्य ॥ बिसनाभिः । बिसं नाभौ यस्य । पद्मिनी ॥ २९ ॥</c>


<v>पुटकिन्येवमेवाऽन्याः कुन्दिनीतालिनीमुखाः ।
विषण्डं तन्तुलविषे शृङ्गाटो वारिकुब्जकः ॥ ३० ॥</v>
;c{इति वारिवर्गः ॥ १० ॥}
;c{इति सटीकत्रिकाण्डशेषे प्रथमः काण्डः समाप्तः १.}
<c>पुटकिनी इति त्रीणि पुटकिनीति
ख्यातायाः पद्मिन्याः ॥ कुन्दिनी "कुण्टिनी" तालिनी "अम्लानिनी" मुखा इति त्रीणि
पद्मिनीभेदस्य ॥ पृथगेकैकमेकैकस्य । विषडं "विसण्डं" तन्तुलं "तन्तुरं" विषम् इति त्रीणि
मृणालस्य ॥ शृङ्गाटः वारिकुब्जकः । वारिणि कुब्ज इव । इति द्वे जलकण्टक्याः ॥ अन्याः
शेषसंज्ञाः । एवमेव उक्तानुक्रमेणैव बोध्याः ॥ ३० ॥ इति वारिवर्गः ॥ १० ॥ इत्याचार्यश्रीशी
लस्कन्धरथविरविरचितायां सारार्थचन्द्रिकाख्यायां त्रिकाण्डशेषटीकायां प्रथमः काण्डः समाप्तः ॥</c>

;c{इति सटीकत्रिकाण्डशेषकोषस्य प्रथमः काण्डः समाप्तः १.}


===========================================

. 
28AMRATHपान 
. 
. 
टाकारका 
.. 
(२८) सटीकत्रिकाण्डशेषकोषस्य- स्वर्गवर्ग: 
मृत्किरा घुधुरी वारिकृमिस्तु जलमक्षिका ।
पटालुका जलौकाम्बुसर्पिणी वेणिवेधिनी ॥ १८ ॥
व्यङ्गस्तु नन्दको भेको गूढवाः क्षतालयः ।
कोकोजिहोऽथ पञ्चाङ्गगुप्ते क्रोडांघ्रिकच्छपौ ॥ १९ ॥
गडुः किचुलुकोऽथाऽम्युविकिरश्चूडकश्च सः ।
चुण्टा चुण्टी च लूताऽथान्धकूपः कर्करान्धुकः ॥ २० ॥
पल्वलं दीर्घिका वापी यष्टिका मीनगोधिका ।
अवघट्टावटौ तुल्यौ तल्लं विल्लं तलं च तत् ॥ २१ ॥
द्विजप्रपालवाले स्यात्केदारः पांशुमर्दनः ।
नदी निर्झरिणी रोधोवक्रा सागरगामिनी ॥ २२ ॥
तलोदा चाम्पिला सिन्धुऋषिकुल्या वहा च सा ।
अवगा गान्दिनी गङ्गा हैमवत्युग्रशेखरा ॥ २३ ॥
धर्मद्रवी सिद्धसिन्धुस्तापी तु यमुना यमी ।
रेवा तु पूर्वगंगा स्यान्सुरला तु मुरन्दला ॥ २४ ॥
जलाखुः नकुलः प्लवः इति पञ्च जलबिडालस्य ।१७ ॥मृत्किरा धुवुरी इति द्वे धुर्धाः ।
घुधुरी कीटविशेषः ।
वारिकृमि: जलमक्षिका पटालुका जलौका अम्बुसर्पिणी ।
अम्बुनि सर्पति ।
वणिवेधिनी इति षट् जलौकायाः ॥ १८ ॥
व्यङ्गः ।
विगतं विकलं वा अंगं यस्य ।
नन्दकः भेक: गूढवर्चाः ।
गूढं केनाप्यदृश्यं वर्ची विष्ठा शुक्रं वा यस्य ।
“गूढवा:" क्षतालयः “कृतालयः'' कोकः "रेकः" अजिह्वः ।
नास्ति जिह्वा रसना यस्य ।
इति सप्त भेकस्य ।
क्रोडांत्रिः ।
कोडे अंघिय॑स्य ।
कच्छपः इति द्वे पञ्चाङ्गगुप्त इति ख्यातस्य कूर्मस्य ॥ १९ ॥
गडुः किञ्चु लुकः ।
किञ्चित् चुलुम्पति ।
इति द्वे महीलताख्यस्य कीटमेदस्य ।
अम्बुः विकिरः ।
विकीर्यते ।
चूडकः चुण्टा चुण्टी लूता “चूडा" इति षट् कूपस्य ।
अन्धकूपः ।
अन्धयतीत्य न्धः स चासौ कूपः ।
कर्करान्युकः ।
कर्करः कठोरः अतिशयितान्धकारवत्त्वात् ।
अन्धुः कूपो यत्र ।
इति द्वे अत्यन्धकारवतः कूपस्य ॥ २० ॥
पल्वलं दीर्घिका वापी यष्टिका मीन गोधिका इति पञ्च वाप्याः ।
अवघट्टः अवटः ।
तलमप्यत्र ।
इति द्वे गर्तस्य ।
तल्लं विल्लं तलम् ॥ २१ ॥
द्विजप्रपम् आलवालम् इति पञ्च आलवालस्य ।
केदारः पांशुमर्दनः “पांसुमर्दनः ।
पाशून् शष्पार्थं चिरसञ्चितान् गोमयान् मर्दयते ।
इति द्वे क्षेत्रस्य ।
नदी निझरिणी ।
पर्वतानिःसृतजलप्रवाहः कारणत्वेनास्त्यस्याः ।
रोधोवका ।
रोधसा वक्रा ।
सागरगामिनी ॥ २२ ॥
तलोदा चाम्पिला सिन्धुः ऋषिकुल्या वहा अध्वगा "त्र्यध्वगा" गान्दिनी “गान्धिनी' गङ्गा हैमवती उप्रशेखरा ॥ २३ ॥
धर्मद्रवी सिद्धसिन्धुः इति षोडश गङ्गायाः ।
तापी यमुना. यमी इति त्रीणि यमुनायाः नद्याः ।
रेवा पूर्वगङ्गा मुरा 
प्रथमः काण्डः ।
(२९) 
aaz 
मNA DARMERA 
म्य 
स्यादर्द्धगङ्गा कावेरी वाशिष्ठी गोमती समे ।
अथ गोदावरी भीमोपला गोला च गौतमी ॥ २५ ॥
सप्तगोदावरं तत्र कुवलं तूत्पलं कुवम् ।
कैरवं गन्धसोमं स्यात्कन्दोटश्च निशाहसः ॥ २६ ॥
श्रीकरं कृष्णकन्दं च रक्तोत्पलमलिप्रियम् ।
लक्ष्मीगृहं कुमुच्चाऽथ शालूका पङ्कशूरणः ॥ २७ ॥
प्रश्नी तु कुम्भिका वारिमूली पर्णी खमलिका ।
स्याद्वारिचत्वरोऽथाम्बुताल: सलिलकुन्तलः ॥ २८ ॥
शैवलो हठपर्णी स्त्री कावारं वारिचामरम् ।
पझे कवारं पैङ्के बिसनाभिस्तु पद्मिनी ॥ २९ ॥
पुटकिन्येवमेवाऽन्याः कुन्दिनीतालिनीमुखाः ।
विषण्डं तन्तुलविषे शृङ्गाटो वारिकुब्जकः ॥ ३० ॥
इति वारिवर्गः ॥ १० ॥
इति सटीकत्रिकाण्डशेषे प्रथमः काण्डः समाप्तः १. मुरन्दला इति चत्वारि नर्मदाया नद्याः ॥ २४ ॥अर्द्धगङ्गा कावेरी इति द्वे कावेर्या नद्याः ।
बाशिष्ठी “वासिष्ठी" गोमती ।इति द्वे गोमत्याः नद्याःगोदावरी भीमोपला गोला गौतमी ॥ ३२६ ॥सप्तगोदावरम् इति क्वचित् “गौतमी' पञ्च गोदावर्याः नद्याः ॥कुवलम् उत्पलं कुवम् इति त्रीणि उत्पलस्य ।
कैरवं गन्धसोमम् ।
गन्धार्थं सोमो विधुर्यस्य ।
चन्द्रोदये हि तस्य गन्धः ।
कन्दोटः निशाहसः ॥ २६ ॥
श्रीकरं कृष्णकन्दम् इति षट् कुमदस्य ।
रक्तोत्प लम् अलिप्रियम् ।
अलीनां प्रियमधिकमोदकत्वात् ।
लक्ष्मीगृहम् ।
लक्ष्म्याः श्रियाः गृहं सदनम् ।
कुमुद् इति चत्वारि रक्तोत्पलस्य ।
शालूकः पंकशूरणः इति द्वे कुमुदमूल स्य ॥ २७ ॥
प्रश्नी “पृश्नी" कुम्भिका वारिमूली पर्णी "वारिपर्णी" अप्यत्र ।
खमूलिका "खमूली" अप्यत्र ।
वारिचत्वरः इति षट् कुम्भिकायाः ।
अम्बुतालः सलिलकुन्तलः ।
सलिलस्य कुन्तला: केशा इव ॥ २८ ॥
शैवलः हठपर्णी ।
हठं प्लवमानं पर्ण यस्याः ।
कावारं वारिचामरम् ।
वारिणश्चामर इव ।
इति षट् शवालस्य ।
कवारं पंकजं "पंकजम्' इति त्रीणि पद्मास्याबिसनाभिः ।
विसं नाभौ यस्य ।
पदिमनी ॥ २९ ॥पुटकिनी इति त्रीणि पुटकिनीति ख्यातायाः पद्मिन्या: कुन्दिनी "कुण्टिनी' तालिनी "अम्लानिनी" मुखा इति त्रीणि पद्मिनीभदस्य ।
पृथकैकमेकैकस्य ।
विषडं "विसण्डं ।" तन्तुलं "तन्तुरं विषम् इति त्रीणि मृणालस्य ।
शृङ्गाटः वारिकुब्जकः ।
वारिणि कुब्ज इव ।
इति द्वे जलकण्टक्याः अन्याः शेषसंज्ञाः ।
एवमेव उत्तानुक्रमेणैव बोध्याः ॥ ३० ॥
इति वारियर्गः ॥ १० ॥
इत्याचार्यश्रीशी लरकन्धस्थविरविरचितायां सारार्थचन्द्रिकाख्यायां त्रिकाण्डशेषटीकायां प्रथमः काण्डः समाप्तः ।
इति सटीकत्रिकाण्डशेषकोषस्य प्रथमः काण्डः समाप्तः १. 
===========================================
;p{0030}
;c{अथ}

;c{सटीकत्रिकाण्डशेषकोषस्य–}

;c{द्वितीयः काण्डः ।}


<v>भूर्भूतधात्री गिरिकर्णिकाब्धिद्वीपा समुद्राम्बरमेखला कुः ।
क्षमाऽद्रिकीला च जगद्वहा च पुंसि स्मृतौ मध्यमलोकमर्त्यौ ॥ १ ॥</v>
<c>श्रीगणेशाय नमः । अथ द्वितीयकाण्डो व्याख्यायते । भूः भूतधात्री ।भूतानि जन्तून् धारयति ।
गिरिकर्णिका अब्धिद्वीपा समुद्राम्बरा । समुद्रः अम्बरमिव वेष्टनाकारः यस्याः । समुद्रमेखला ।
समुद्ररसनादयोऽप्यत्र । कुः क्षमा अद्रिकीला । अद्रयः कुलाचलाः कीलाः शंकव इव यस्याः ।
जगद्वहा मध्यमलोकः । मध्यलोकोऽप्यत्र । मध्यमश्चासौ लोकः । तस्याः पातालस्वर्लोकयोर्मध्य-
वर्तित्वात् । मर्त्यः "मर्तः" । इमौ मध्यमलोकमर्त्यावेति द्वौ शब्दौ पुँल्लिङ्गकौ स्मृतौ ॥ १ ॥</c>


<v>सहा कान्ता गन्धवती रत्नगर्भा च मेदिनी ।
स्वस्थली भारताख्यं तु वर्षं हैमवतं विदुः ॥ २ ॥</v>
<c>सहा
"महा" कान्ता गन्धवती रत्नगर्भा मेदिनी स्वस्थली "खस्थली" "खस्तनी" इति अष्टादश
पृथिव्याः ॥ भारतं वर्षम् । भारतवर्षमप्यत्र । "हिमाह्वं दक्षिणं वर्षं भरताय ददौ पिता ।
तस्माच्च भारतं वर्षम्" इति । हैमवतम् इति त्रीणि हिमवत्खण्डस्य ॥ २ ॥</c>


<v>भारतं नरभूः किंपूरुषं हरिवर्षं ततः ।
भद्राश्वमुत्तरकुरुर्हिरण्मयमिलावृतम् ॥ ३ ॥</v>
<c>भारतं नरभूः
किंपूरुषं "किंपुरुषं" हरिवर्षं भद्राश्वम् उत्तरकुरुः हिरण्मयम् इलावृतम् ॥ ३ ॥</c>


<v>केतुमालममूनि स्युर्भुवो वर्षाणि वै नव ।
जम्बुप्लक्षकुशक्रौञ्चशाकशाल्मलिपुष्करैः ॥ ४ ॥</v>
<c>केतुमालम् इति
नव भुवो नववर्षात्मकस्य जम्बुद्वीपस्यनवानांवर्षाणां पृथगेकैकमेकैकस्य ॥
जम्बुः "जम्बू" प्लक्षः कुशः क्रौञ्चः शाकः शाल्मलिः पुष्करः इति सप्त जम्ब्वादिभिर्वृक्षैश्चि-
ह्नितानां सप्तानां द्वीपानां ॥ पृथगेकैकमेकैकस्य ॥ ४ ॥</c>


<v>द्वीपाः सप्ताथ सप्तैव समुद्रा अपि कीर्त्तिताः ।
लवणेक्षुसुरासर्पिर्दधिदुग्धपयोमयाः ॥ ५ ॥</v>
<c>लवणः इक्षुः सुरा सर्पिः
दधिः दुग्धः पयोमयः "जलान्तकः" इति सप्त सप्तसमुद्राणां पृथगेकैकमेकैकस्य ॥ ५ ॥</c>


;p{0031}
<v>ऊषरं तूषवानूषो ब्रह्मावर्तस्तपोवटः ।
कुरुक्षेत्रं प्रयागञ्च हिमाद्रिं विन्ध्यमन्तरा ॥ ६ ॥</v>
<c>ऊषरम् "उषरः" ऊषवान् ऊषः । उषोऽप्यत्र । इति त्रीणि क्षारमृत्तिकायुक्तायाः ऊष-
रभूम्याः ॥ ब्रह्मावर्तः तपोवटः इति द्वे ब्रह्मावर्त इति ख्यातस्य ॥ सरस्वती दृषद्वत्योर्देव-
नद्योरन्तर्भूतस्य देशमेदस्य । मध्यदेशः इत्येकं कुरुक्षेत्रप्रयागयोर्हिमाद्रिविन्ध्ययोश्च
मध्यवर्तिनो मध्यदेशस्य ॥ ६ ॥</c>


<v>मध्यदेशोऽथ पुण्ड्राः स्युर्वरेन्द्री गौडनीवृतिः ।
प्रभासः सोमतीर्थं स्यादन्तर्वेदी कुशस्थली ॥ ७ ॥</v>
<c>पुण्ड्राः "पुड्राः" वरेन्द्री गौडनीवृतिः इति त्रीणि गोड-
देशस्य ॥ प्रभासः सोमतीर्थम् इति द्वे प्रभासतीर्थस्य ॥ केचित्तु प्रभासस्येति पठन्ति ।
अन्तर्वेदी कुशस्थली इति द्वे अन्तर्वेद्याः ॥ ७ ॥</c>


<v>प्राग्ज्योतिषं कामरूपे तीरभुक्तिस्तु निच्छविः ।
विदेहाश्चाऽथ काश्मीरे कीराः स्युः शास्त्रशिल्पिनः ॥ ८ ॥</v>
<c>प्राग्ज्योतिषम् । क्वचित्तु प्राग्ज्योतिषः । इत्येकं
कामरूपदेशस्य ॥ तीरभुक्तिः निच्छविः विदेहाः इति त्रीणि विदेहस्य ॥ कीराः
शास्त्रशिल्पिनः इति द्वे काश्मीरस्य ॥ ८ ॥</c>


<v>तुरुष्काः खशयष्टक्का बाह्लिकाश्च त्रिगर्तकाः ।
दशेरका मरुभुवो मालवाः स्युरवन्तयः ॥ ९ ॥</v>
<c>तुरुष्काः खशयः टक्काः "थस्काः" बाह्लिकाः
त्रिगर्तकाः "विगर्तकाः" दशेरकाः मरुभुवः मालवाः अवन्तयः इति नव देशभेदानां पृथगे-
कैकमेकैकदेशस्य ॥ ९ ॥</c>


<v>डाहलाश्चेदयश्चैद्याः कारुषास्तु बृहद्गृहाः ।
यदवस्तु दशार्हाः स्युः सात्वताः कुकुराश्च ते ॥ १० ॥</v>
<c>डाहलाः चेदयः चैद्याः इति त्रीणि चैद्यस्य ॥ जनपदनामत्वादत्र
ङ्घ्लवचनम् । कारुषाः बृहद्टहाः इति द्वे कारुषस्य ॥ यदवः दशार्हाः सात्वताः कुकुराः
इति चत्वारि दशार्हस्य ॥ १० ॥</c>


<v>ओड्रा उत्कलनामानो मगधाः कीकटा मताः ।
वेलाकूलं तामलिप्तं तामलिप्ती तमालिका ॥ ११ ॥</v>
<c>ओड्राः "ओण्ड्राः" उत्कलाः इति द्वे जगन्नाथप्रान्तदे-
शवर्तिनः ओड्रदेशस्य ॥ मगधाः कीकटाः । किञ्चित् कुत्सितं कटन्ति । इति द्वे
मगधदेशस्य ॥ वेलाकूलं तामलितं तामलिप्ती तमालिका इति चत्वारि तामलिप्तिदे-
शस्य ॥ ११ ॥</c>


<v>एकचक्रं हरिगृहं शम्भुपुर्यथ वर्तनिः ।
पूर्वदेशोऽथ साकेतमयोध्योत्तरकोशलाः ॥ १२ ॥</v>
<c>एकचक्रम् । एकं चक्रं यत्र हरिगृहं शम्भुपुरी । क्वचित् "सुम्भपुरी" । इति त्रीणि
शम्भुपुर्याः ॥ वर्तनिः पूर्वदेशः "पूर्बदेशः" इति द्वे प्राच्यामवस्थितस्य जनपदस्य ॥
साकेतम् अयोध्या उत्तरकौशला इति त्रीणि सरयूतीरवर्तिनः अयोध्येति प्रसिद्धस्य-
नगरस्य ॥ १२ ॥</c>


;p{0032}
<v>कुशस्थलं कान्यकुब्जं नागाह्वं हस्तिनापुरम् ।
गजाह्वं हास्तिनं चाऽथ श्रावस्ती धर्मपत्तनम् ॥ १३ ॥</v>
<c>कुशस्थलम् । कुशानां स्थलम् । कान्यकुब्जम् । कन्याः कुब्जाः यत्र
तत्र हि वायुना कन्याशतस्य कुब्जत्वं कृतमिति । इति द्वे कान्यकुब्जदेशस्य ॥ नागाह्वं
"नागाङ्गं" हस्तिनापुरम् । हस्तिना तदाख्यनृपेण चिह्नितं तत्कृतं पुरम् । गजाह्वं हास्तिनम् इति
चत्वारि हस्तिनापुरस्य ॥ श्रावस्ती "श्रावन्ती" धर्मपत्तनम् धर्माणां पत्तनं पुरम् । इति द्वे
धर्मपत्तनाख्यपुरस्य ॥ १३ ॥</c>


<v>कुरुक्षेत्रं विनशनं कौशाम्बी वत्सपत्तनम् ।
प्राजापत्यः प्रयागः स्याद्‌द्वारका वनमालिनी ॥ १४ ॥</v>
<c>कुरुक्षेत्रम् । कुत्सितं रौतिः कुरु पापं कर्म । तस्य क्षेप-
णादपाकरणात् क्षेत्रम् । विनशनम् इति द्वे कुरुपाण्डवानां युद्धभूमिसंख्यातस्य
कुरुक्षेत्रस्य ॥ कौशाम्बी । कुशाम्बेन निर्वृत्ता । वत्सपत्तनम् । वत्सस्य वत्सराजस्य पत्तनं नगरम्
इति द्वे उत्तरदेशस्थस्य कौशाम्बीनगरस्य ॥ प्राजापत्यः प्रयागः । प्रकृष्टो यागो यस्मात् ।
इति द्वे गङ्गा यमुनयोः सङ्गमजातस्य प्रयाग इति प्रसिद्धस्य तीर्थभेदस्य ॥
द्वारका वनमालिनी ॥ १४ ॥</c>


<v>द्वारवत्यब्धिनगरी विदेहामिथिले समे ।
मथुरा तु मधूपघ्नं जित्वरी तु तपस्स्थली ॥ १५ ॥</v>
<c>द्वारवती अब्धिनगरी इति चत्वारि समुद्रसन्निकृष्टस्य
द्वारकेतिख्यातस्य तीर्थभेदस्य ॥ विदेहा मिथिला इति द्वे मिथिलाराजधान्याः ॥
मथुरा मधूपघ्नम् इति द्वे मथुरायाः ॥ जित्वरी तपस्स्थली ॥ १५ ॥</c>


<v>वाराणसी तीर्थराजी विशालोज्जयिनी समे ।
चम्पा तु मालिनी पुष्पपुरं पाटलिपुत्रकम् ॥ १६ ॥</v>
<c>वाराणसी "बाराणसी"
वरणा च असी च सीमात्वेनास्त्यस्याः ॥ तीर्थराजी "तीर्थराज्ञी" इति चत्वारि काश्याः ॥
विशाला उज्जयिनी "उज्जयनी" अप्यत्र । इति द्वे विक्रमादित्यराजधान्याः अव-
न्तिपुर्याः । चम्पा मालिनी इति द्वे चम्पानगर्याः ॥ पुष्पपुरं पाटलिपुत्रकम् इति
द्वे पाटलिपुत्रनगरस्य ॥ १६ ॥</c>


<v>देवीकोटो बाणपुरं कोटीवर्षमुषावनम् ।
स्याच्छोणितपुरं चाथ योजनं मार्गधेनुकम् ॥ १७ ॥</v>
<c>देवीकोटः "देवीकोठः" बाणपुरं "वाणपुरं" कोटीवर्षम्
उषावनं शोणितपुरम् इति पञ्च शोणितपुरस्य ॥ योजनं मार्गधेनुकम् इति द्वे योज-
नस्य ॥ १७ ॥</c>


<v>क्रिमिशैलस्तु वल्मीकः शक्रमूर्धाऽथ सञ्चरः ।
धरणः पिण्डलः सेतुः पन्थास्तु क्षुल्लमो वहः ॥ १८ ॥</v>
<c>क्रिमिशैलः वल्मीकः शक्रमूर्धा । शक्रस्येव शिखावान् मूर्धा यस्य । इति
त्रीणि वल्मीकस्य ॥ सञ्चरः "सञ्चारः" धरणः पिण्डलः "पिण्डिलः" सेतुः इति
चत्वारि सेतोः ॥ पन्थाः क्षुल्लमः "खुलमः" वहः ॥ १८ ॥</c>


;p{0033}
<v>वाटः पथश्च माथश्च खपुरन्तूर्ध्वगं पुरम् ।
हरिन्श्चद्रपुरं शौभमुद्रङ्गः प्रतिमार्गकः ॥ १९ ॥</v>
<c>वाटः पथः माथः "मार्गः" ।
इति षण्मार्गस्य ॥ खपुरम् । खमिन्द्रियमाकाशं वा पिपर्त्ति । इत्येकम् ऊर्ध्वगपुरस्य ॥
हरिश्चन्द्रपुरं शौभम् इति द्वे शोभपुरस्य ॥ उद्रङ्गः प्रतिमार्गकः ॥ १९ ॥</c>


<v>त्रङ्गा त्रङ्गो निर्मुटस्तु पण्याजीवकचङ्गलौ ।
पुंसि हट्टक्रयारोहौ जन्यं ग्राममुखं च तत् ॥ २० ॥</v>
<c>त्रङ्गा त्रङ्गः
इति चत्वारि प्रतिमार्गस्य ॥ निर्मुटः पण्याजीवकः चङ्गलः इति त्रीणि वणिग्ज-
नस्य ॥ हट्टक्रयः आरोहः । एतौ द्वौ पुँल्लिङ्गकौ । जन्यं ग्राममुखम् । ग्रामस्य मुखं यत्र ।
इति चत्वारि क्रयविक्रयस्थानस्य ॥ २० ॥</c>


<v>स्यादभिस्यन्दनगरं शाखानगरमित्यपि ।
शासनं धर्मकीलः स्यान्मकुतिः शूद्रशासनम् ॥ २१ ॥</v>
<c>अभिस्यन्दनगरम् । अभिस्यन्देन प्रधान-
नगरातिवृद्ध्या तदतिवाहेन कृतं नगरम् । क्वचित् "अभिस्यन्दरमणम्" । शाखानगरम् इति
द्वे शाखानगरस्य ॥ शासनं धर्मकीलः इति द्वे राजशासनस्य ॥ मकुतिः "मङ्कुतिः"
शूद्रशासनम् इति द्वे शूद्रशासनस्य ॥ ॥ २१ ॥</c>


<v>पट्टोलिका क्लृप्तकीला पांशुकीलं न कस्यचित् ।
षड्भिर्यवैः स्यादंगुष्ठ एतैर्द्वादशभिर्भवेत् ॥ २२ ॥</v>
<c>पट्टोलिका क्लृप्तकीला इति द्वे व्यव-
स्थापत्रस्य । पांशुकीलम् "पांसुकीलम्" इत्येकम् अनामपट्टोलिकायाः अङ्गुष्ठः
इत्येकं वृद्धाङ्गुल्याः ॥ स च षड्भिर्यवैः प्रयामः स्यात् । अन्ये तु अष्टयवोदरपरि-
माण इति च पठन्ति । तथोक्तं भास्कराचार्येण–"यवोदरैरङ्गुलमष्टसङ्ख्यैः इति । वितस्तिः
इत्येकं वितस्त्याः ॥ सा तु एतैर्द्वादशभिरङ्गुलैः परिमिता भवेत् ॥ २२ ॥</c>


<v>वितस्तिः स्यादतो द्वाभ्यां हस्तः स्यात्तच्चतुष्टयम् ।
दण्डो धन्वन्तरं तस्य सहस्रद्वितयेन तु ॥ २३ ॥</v>
<c>हस्तः
इत्येकं हस्तस्य ॥ अतो वितस्त्या द्वाभ्यां हस्तः स्यात् । दण्डः धन्वन्तरम् इति द्वे
हस्तचतुष्टयात्मकस्य दण्डस्य ॥ २३ ॥</c>


<v>क्रोशस्ताभ्यान्तु गव्यूतिस्तद्‌द्वयं योजनं मतम् ।
चतुरष्टशतग्रामान्तर्द्रोणमुखकर्वटौ ॥ २४ ॥</v>
;c{इति भूमिवर्गः ॥ १ ॥}
<c>क्रोशः इत्येकं हस्तद्विसहस्रपरि-
मितस्य क्रोशस्य ॥ गव्यूतिः "गोर्यूतिः" इत्येकं क्रोशद्वयपरिमाणायाः गव्यू-
त्याः ॥ योजनम् इत्येकं चतुष्क्रोशपरिमाणस्य योजनस्य ॥ केचित्तु "चतुर्ग-
व्यूतिर्योजनम्" इति पठन्ति । द्रोणमुखः कर्वटः इत्येकैकं चतुरष्टशतग्राममध्ये
यत्र सुन्दरस्थाने गत्वा सन्निहितजनपदवासिनो जनाः क्रयविक्रयादिना
जीवन्ति तादृशस्य ग्रामस्य पुरस्य नगरमात्रस्य वा ॥ इह तु केचिद् "द्विशतग्रा-
ममध्ये" इति पठन्ति ॥ २४ ॥ इति भूमिवर्गः ॥ १ ॥</c>


;p{0034}
<v>गर्भागारापवरके वास्तु स्याद्गृहपोतकः ।
स्यात्प्रासादो देवकुलं पुत्रिका शालभञ्जिका ॥ १ ॥</v>
<c>गर्भागारम् । गर्भ इवागारम् । अपवार-
कम् इति द्वे मध्यवर्त्तिनो वासगृहस्य ॥ वास्तु गृहपोतकः इति द्वे वासगृहभूमेः ॥
प्रासादः देवकुलम् इति द्वे राज्ञां देवानां वा गृहभेदस्य ॥ पुत्रिका शालभञ्जिका इति
द्वे काष्ठनिर्मितपुत्तलिकायाः ॥ १ ॥</c>


<v>ओको गृहं पिटं चालो वडभी चन्द्रशालिका ।
कूटागारं चाथ कपिशीर्षं घोटकशीर्षकम् ॥ २ ॥</v>
<c>ओकः गृहम् इति द्वे गृहस्य ॥ पिटं चालः
इति द्वे गृहाच्छादनतृणादेः ॥ वडभी "वलभी" "वडभिः" चन्द्रशालिका कूटागारम्‌
इति त्रीणि गृहचूडायाः प्रासादाग्रस्थगृहस्य च ॥ कपिशीर्षम् । कपीनां प्रियं
शीर्षमग्रम् । घोटकशीर्षकम् "खोडकशीर्षकम्" ॥ २ ॥</c>


<v>क्रमशीर्षं चाथ खरकुटी नापितशालिका ।
कुलायिका पक्षिशाला कारावेश्म वधाङ्गकम् ॥ ३ ॥</v>
<c>क्रमशीर्षम् इति त्रीणि कपिशीर्षस्य
प्राकाराग्रस्य च ॥ खरकुटी नापितशालिका इति द्वे क्षुरकर्मकारकगृहस्य ॥
कुलायिका "कुशालिका" । कुलायाः पक्षिवासस्थानं विद्यतेऽस्याम् । पक्षिशाला इति द्वे
पक्षिशालायाः ॥ कारावेश्म । कारैव वेश्म । वधाङ्गकम् इति द्वे बन्धनागारस्य ॥ ३ ॥</c>


<v>कायमानं तृणकुटी दर्भटं निभृतं गृहम् ।
कुडङ्गोद्घाटपिठरा इन्द्रकोषस्तु मञ्चकः ॥ ४ ॥</v>
<c>कायमानं तृणकुटी इति द्वे तृणच्छन्नगृहस्य ॥ दर्भटम् "दर्भटः" "दर्भतः" इत्येकं निभृत
गृहस्य गुप्तागारस्य । कुडङ्गः "कुद्रंकः" उद्घाटः पिठरः इति त्रीणि गृहभेदस्य ॥
इन्द्रकोषः । इन्द्रस्य कोष इव सुखदायकत्वात् । मञ्चकः इति द्वे मञ्चस्य ॥ ४ ॥</c>


<v>वासागारं भोगगृहं कन्यापत्न्याटनिष्कुटाः ।
देवीगृहं तु वलमी लयनं सौगतालयः ॥ ५ ॥</v>
<c>वासागारं
भोगगृहं कन्याटः पत्न्याटः निष्कुटः इति पञ्च वासयोग्यगृहस्य ॥ देवीगृहं वलमी
इति द्वे देवायतनस्य ॥ लयनं सौगतालयः इति द्वे बुद्धार्थं कृतस्य गृहस्य ॥ ५ ॥</c>


<v>शिवस्य वृषमण्डप्यां बुधैर्गोपिटकं स्मृतम् ।
वातायनं गृहाक्षं स्याद्वधूटशयनं तथा ॥ ६ ॥</v>
<c>गोपिटकम् "गोपुटिकम्" इत्येकं शिवस्य वृषमण्डप्याः ॥ बुधैः पण्डितैः स्मृते
ज्ञातम् । वातायनम् । वातस्य अयनं गतिर्येन । गृहाक्षम् । गृहस्य अक्षमिन्द्रियम् । वधूट-
शयनम् इति त्रीणि गवाक्षस्य ॥ ६ ॥</c>


;p{0035}
<v>उपशल्योपकण्ठे द्वे कपाटो द्वारकण्टकः ।
कवाटश्चाररं कन्थावाटः प्राकार इत्यपि ॥ ७ ॥</v>
;c{इति पुरवर्गः ॥ २ ॥}
<c>उपशल्यम् उपकण्टेम् । उपगतं कण्टम् अस्थिस्थानम् ।
इति द्वे ग्रामान्तस्य ॥ कपाटः द्वारकण्टकः कवाटः अररम् इति चत्वारि कवाटस्य ॥
कन्थावाटः प्राकारः इति द्वे प्राकारस्य ॥ ७ ॥ इति पुरवर्गः ॥ २ ॥</c>


<v>शैलः स्थावरधातुभृद्धरकुकीलौव्यङ्गकंः सानुमा-
ञ्जीमूतः पृथुशेखरश्च कटकी दन्ती नगो निर्झरी ।
कुट्टारोऽथ हिमालयो नगपतिर्मेनाधवोमागुरू
कैलासो गणपर्वतश्च रजतप्रस्थः कुबेराचलः ॥ १ ॥</v>
<c>शैलः स्थावरः धातुभृत्‌
धरः कुकीलः व्यङ्गकः "व्यंशकः" सानुमान् जीमूतः पृथुशेखरः कटकी दन्ती । दन्तः
शिखरमस्त्यस्य अथवा दन्तः सानुरस्त्यस्य । नगः निर्झरी कुट्टारः इति चतुर्दश पर्वतस्य ॥
हिमालयः नगपतिः मेनाधवः । मेनायाः हिमालयपत्न्याः धवः स्वामी । उमागुरुः । उमायाः
गुरुर्पिता । इति चत्वारि हिमालयस्य ॥ कैलासः । केलसः स्फटिकस्तस्येव शुभ्रः । केलं
तेनास्यतेऽत्र वा । गणपर्वतः रजतप्रस्थः कुबेराचलः इति चत्वारि कैलासस्य ॥ १ ॥</c>


<v>हिरण्यनाभमैनाकसुनाभा हिमवत्सुते ।
शैलाग्रे शिखरं शृङ्गं दन्तः प्राग्भारमित्यपि ॥ २ ॥</v>
<c>हिरण्यनाभः मैनाकः सुनाभः इति त्रीणि हिमवत्सुतस्य मैनाकस्य ॥ शिखरं शृङ्गं दन्तः
प्राग्भारम् इति चत्वारि शैलाग्रस्य पर्वतशिखरस्य ॥ २ ॥</c>


<v>पूर्वाद्रिर्दिनमूर्धा स्यादस्ताद्रिश्चरमाचलः ।
चन्दनाद्रिस्तु मलयः कौञ्चः क्रौञ्चश्च माल्यवान् ॥ ३ ॥</v>
<c>पूर्वाद्रिः दिनमूर्धा इति द्वे
मलयपर्वतस्य ॥ अस्ताद्रिः चरमाचलः इति द्वे अस्तपर्वतस्य ॥ चन्दनाद्रिः मलयः इति द्वे
मलयपर्वतस्य ॥ कौञ्चः क्रौञ्चः माल्यवान् इति त्रीणि माल्यवत्पर्वतस्य ॥ कौञ्चक्रौञ्च
शब्दयोयोः पृथक् प्रयोगौ दृष्टौ । उदाहरणे यथा–"सस्मार नूनं दृढ़कौञ्चकुञ्जभागच्छिदो भार्गवमा-
र्गणस्य" इति जानकीहरणम् । "सशैलस्तस्य दैत्यस्य ख्यातश्चित्रेण कर्मणा । केतुतामगमत्तस्य
नाम्ना क्रौञ्चः स उच्यते" इति पुराणम् ॥ ३ ॥</c>


<v>महेन्द्रो मलयः सह्यः शुक्तिमान् गन्धमादनः ।
विन्ध्यश्च पारियात्रश्च सप्तैते च कुलाचलाः ॥ ४ ॥</v>
<c>महेन्द्रः मलयः सह्यः शुक्तिमान् "शक्तिमान"
गन्धमादनः "ऋक्षः" विन्ध्यः पारियात्रः "पारियात्रकः" "पारिपात्रिकः" इति सप्त पृथगेकैक-
मेकैकस्य कुलाचलस्य । तथाप्याह ग्रन्थान्तरे–"महेन्द्रो मलयः सह्यः शुक्तिमानृक्षपर्वतः ।
विन्ध्यश्च पारिपात्रश्च सप्तैते कुलपर्वताः" इति ॥ ४ ॥</c>


;p{0036}
<v>अश्मा पझरुकः पाटः पारटीटश्च मृन्मरुः ।
घर्षणालः शिलापुत्रो गृहाश्मा गृहकच्छपः ॥ ५ ॥</v>
<c>अश्मा पझरुकः "पवारुकः" पाटः "का"
पारटीटः मृत् मरुः इति षट् अश्मनः ॥ घर्षणालः । घर्षणाय अलति पर्याप्नोति । शिलापुत्रः । शिल
पुत्र इव । इति द्वे शिलापुत्र इति ख्यातस्य प्रस्तरखण्डस्य ॥ गृहाश्मा गृहकच्छ
गृहे कच्छप इव । इति द्वे शिलापट्ट इति प्रसिद्धायाः पेषणशिलायाः ॥ ५ ॥</c>


<v>गैरिकं तु वनालक्तं रक्तधातुर्गवेरुकम् ।
प्रत्यश्मा गिरिमृच्चाथ शिलाधातुः शितोपलः ॥ ६ ॥</v>
<c>कं वनालक्तम् । वनस्य अलक्त इव । रक्तधातुः गवेरुकं प्रत्यश्मा गिरिमृद् । गिरेर्मृदिव । इति
गैरिकस्य ॥ शिलाधातुः शितोपलः "सितोपलः" "श्वेतोपलः" ॥ ६ ॥</c>


<v>मृत्कोलो वर्णलेखा च कठिनी कक्खटी खटी ॥ ७ ॥</v>
;c{इति शैलवर्गः ॥ ३ ॥}
<c>मृत्कोलः "मक्वो"
इति त्रीणि पीतवर्णस्य गैरिकभेदस्य ॥ वर्णलेखा कठिनी कक्खटी खटी इति च?
वर्णलेखनसाधनायाः खटिकायाः ॥ ७ ॥ इति शैलवर्गः ॥ ३ ॥</c>


<v>वार्क्षं वनं तलं तल्कं गुहिलं समजं त्रसम् ।
लीलोद्यानं देवनं स्याद्वीथ्याली पङ्क्तिरावली ॥ १ ॥</v>
<c>वार्क्षं वनं तलं
गुहिलं "गुहिनं" । गहनमित्यादयोप्यत्र । समजं त्रसम् इति सप्त वनस्य ॥ लीलोद्यानं
लीलार्थमुद्यानम् । देवनम् इति द्वे क्रीडोद्यानस्य ॥ वीथी "रिञ्छः" आली पङ्क्तिः आवा
इकारान्ताः वीथिः आलिः आवलिरप्यत्र । इति चत्वारि पङ्क्तेः ॥ १ ॥</c>


<v>वृक्षः कारस्करो गच्छः पलाशी विष्टरः स्थिरः ।
चैत्यो देवतरुर्देवावासे करिभकुञ्जरौ ॥ २ ॥</v>
<c>वृक्षः कारस्करः गच्छः । क्व
"गक्षः" पलाशी विष्टरः स्थिरः इति षट् वृक्षस्य ॥ चैत्यः देवतरुः करिभः कुञ्जरः
चत्वारि ग्रामादिप्रसिद्धस्य देवावासवृक्षस्य ॥ २ ॥</c>


<v>छायातरुः स्थिरच्छायो वन्दा काकरुहा स्मृताः ।
वनस्पतिर्निर्लुटः स्यात्फुल्लोन्निद्रविकस्वराः ॥ ३ ॥</v>
<c>छायातरुः । छायार्थमाश्रितः त
स्थिरच्छायः । इति द्वे छायार्थं निषेवितस्य तरोः ॥ वन्दा काकरुहा । का
रोहति अन्तरिक्षे मूल्यशून्यतया जायते । इति द्वे वन्दावृक्षस्य ॥ वनस्पतिः नि
"निर्मुटः" इति द्वे अपुष्पवृक्षस्य ॥ फुल्लः उन्निद्रः विकस्वरः ॥ ३ ॥</c>


<v>स्मितोन्मुद्रौ किलिञ्जस्तु सूक्ष्मदार्वथ पल्लवः ।
किशलं किसलं चाथोत्कलिकाङ्गारिते समे ॥ ४ ॥</v>
<c>स्मितः उन्मुद्रः इति
कुसुमिकवृक्षस्य ॥ किलिञ्जः सूक्ष्मदारुः इति द्वे सूक्ष्मकाष्ठस्य ॥ पल्लवः किशलं "वि
किसलम् । किसलयमप्यत्र । इति त्रीणि पल्लवस्य ॥ उत्कलिका अङ्गारिता इति द्वे पलाशोत्क-
लिकायाः ॥ ४ ॥</c>


;p{0037}
<v>गुच्छो गुलुच्छः क्षेपः स्याच्चमरी मञ्जरं न ना ।
मञ्जिश्च गोन्दी गुन्दी च मकरन्दो मरन्दवत् ॥ ५ ॥</v>
<c>गुच्छः गुलुच्छः क्षेपः इति त्रीणि कलिकाकुसुमादिसमूहवतः
स्तबकस्य ॥ चमरी मञ्जरं मञ्जिः इति त्रीणि पुष्पमञ्जर्याः ॥ अत्र मञ्जरशब्दः पुँल्लिङ्गे
न भवति । गोन्दी गुन्दी इति द्वे पुष्परेणोः ॥ मकरन्दः मरन्दः इति द्वे पुष्प-
मधोः ॥ ५ ॥</c>


<v>वेधकः कण्टके पत्रसूचिद्रुनखवङ्किलाः ।
पिप्पलो वादरङ्गः स्याच्चैत्यद्रुः केशवालयः ॥ ६ ॥</v>
<c>वेधकः पत्रसूचिः द्रुनखः । द्रोर्नखः । वङ्किलः इति चत्वारि कण्ट-
कस्य ॥ पिप्पलः वादरङ्गः चैत्यद्रुः "चैत्यदुः" केशवालयः ॥ ६ ॥</c>


<v>यक्षोऽडुम्बरकं त्वस्य फलेऽथ ग्रहनाशनः ।
देववृक्षो दलेगन्धिः सप्तपर्णः शिरोरुजा ॥ ७ ॥</v>
<c>यक्षः इति पञ्च पिप्प-
लस्य ॥ उडुम्बरकम् "उदुम्बरकम्" इत्येकं तत्फलस्य ॥ ग्रहनाशनः "गृहना-
शनः" । ग्रहं ग्रहजन्यारिष्टं नाशयति । देववृक्षः दलेगन्धिः "दानगन्धिः" सप्तपर्णः शिरो-
रुजा इति पञ्च सप्तपर्णवृक्षस्य ॥ ७ ॥</c>


<v>दन्तकर्षणजम्बीरौ कतकोम्बुप्रसादनः ।
वरुणस्त्वऽश्मरीघ्नोऽथाध्वगभोग्यो मधुद्रुमः ॥ ८ ॥</v>
<c>दन्तकर्षणः "दन्तहर्षणः" जम्बीरः "जम्बिरः"
इति द्वे दन्तशठवृक्षस्य ॥ कतकः अम्बुप्रसादनः । अम्बूनि प्रसीदन्त्यनेन । अम्बु
प्रसादोऽप्यत्र । इति द्वे निर्माल्लीति ख्यातस्य कतकवृक्षस्य ॥ वरुणः अश्मरीघ्नः
इति द्वे वरुणवृक्षस्य ॥ अध्वगभोग्यः मधुद्रुमः ॥ ८ ॥</c>


<v>कपिचूतोऽम्रातकोऽस्य फले पशुहरीतकी ।
पिकबन्धुस्तु चूतः स्यात्स्त्रीप्रियः षट्पदातिथिः ॥ ९ ॥</v>
<c>कपिचूतः अम्रातकः इति चत्वारि
अम्रातकवृक्षस्य ॥ पशुहरीतकी । पशूनां हरीतकीव हितकारित्वात् । इत्येकम्
अम्रातकफलस्य ॥ पिकबन्धुः । पिकानां कोकिलानां बन्धुः । चूतः स्त्रीप्रियः । स्त्रीणां
प्रियः षट्पदातिथिः ॥ ९ ॥</c>


<v>मधुदूतो वसन्तद्रुर्महाकालोरुकालकौ ।
शोभाञ्जनस्तु स्त्रीचित्तहारी विद्रधिनाशनः ॥ १० ॥</v>
<c>मधुदूतः वसन्तद्रुः इति षट् आम्रस्य ॥ महाकालः । महांश्चासौ
कालश्च । उरुकालकः इति द्वे महाकालस्य ॥ शोभाञ्जनः । शोभायै आज्यते ।
स्त्रीचित्तहारी । स्त्रियाश्चित्तं हरति । विद्रधिनाशनः । विद्रधिं नाशयति ॥ १० ॥</c>


<v>प्रभाञ्जनोऽथ प्राचीनपनसो गोहरीतकी ।
महाकपित्थो बिल्वश्च कोलिर्गृध्रनखी स्मृता ॥ ११ ॥</v>
<c>प्रभाञ्जनः
इति चत्वारि शोभाञ्जनवृक्षस्य ॥ प्राचीनपनसः गोहरीतकी । गोः हरीतकीव हितका-
रित्वात् । महाकपित्थः । महांश्चासौ कपित्थश्च । बिल्वः इति चत्वारि बिल्ववृक्षस्य ॥
कोलिः गृध्रनखी । गृध्रस्य नख इव पत्रादि अस्याः ॥ ११ ॥</c>


;p{0038}
<v>स्यात्पिच्छलदला स्वादुफलाऽथो नागरङ्गकः ।
चक्राधिवासी नारङ्गः किर्मीरस्त्वक्सुगन्धकः ॥ १२ ॥</v>
<c>पिच्छिलदला स्वादुफला ।
स्वादु मधुररसं फलमस्याः । इति चत्वारि बदर्याः ॥ नागरङ्गकः चक्राधिवासी नारङ्गः
किर्मीरः । किर्मीरं चित्रवर्णो यस्य । त्वक्सुगन्धकः ॥ १२ ॥</c>


<v>स्याद्वर्मणः पिच्छिलत्वग्धवस्तु मधुरत्वचः ।
पिशाचद्रुः पीतफलः शाकोटः कर्कशच्छदः ॥ १३ ॥</v>
<c>वर्मणः पिच्छलत्वक्‌
इति सप्त नागरङ्गकस्य ॥ धवः मधुरत्वचः पिशाचद्रुः । पिशाचानां द्रुः । पीत-
फलः । पीतं पाण्डुवर्णं फलमस्य । इति चत्वारि धवस्य ॥ शाकोटः कर्क-
शच्छदः इति द्वे शाकोटस्य ॥ १३ ॥</c>


<v>अर्शोहितस्तु रक्षोघ्नो भल्लातक्यथ शाल्मली ।
दुरारोहा स्मृता पिण्डीतगरः कफवर्धनः ॥ १४ ॥</v>
<c>अर्शोहितः । अर्शसः हितः पथ्यम् । रक्षोघ्नः
भल्लातकी इति त्रीणि भल्लातक्याः ॥ शाल्मली दुरारोहा इति द्वे शाल्मल्याः ॥
पिण्डीतगरः ककवर्धनः इति द्वे पण्डीतगरस्य ॥ १४ ॥</c>


<v>काकचिञ्ची तुलाबीजं खदिरो बालपत्रकः ।
यूपद्रुः कुष्ठहृच्चाथ करञ्जो घृतपूर्णकः ॥ १५ ॥</v>
<c>काकचिञ्ची । काकवर्णा चिञ्चा
प्रान्तभागः फले यस्याः । "काकविञ्चिः" "काकचिञ्चा" तुलाबीजम् । तुलायाः बीजं
मूलम् । इति द्वे काकचिञ्च्याः ॥ खदिरः बालपत्रकः यूपद्रुः कुष्ठहृत् इति चत्वारि खदि-
रस्य ॥ करञ्जः घृतपूर्णकः इति द्वे करञ्जस्य ॥ १५ ॥</c>


<v>रसायनफला पथ्या शक्रसृष्टा सुधोद्भवा ।
सरलो धूपवृक्षः स्याच्छोणको न्यङ्गुभूरुहः ॥ १६ ॥</v>
<c>रसायनफला । रसायनमौषध-
विशेष इव फलं व्याधिघातकं यस्याः । पथ्या शक्रसृष्टा । शक्रेण सृष्टा निर्मिता । सुधोद्भवा
इति चत्वारि हरीतक्याः ॥ सरलः धूपवृक्षः इति द्वे सरलवृक्षस्य ॥ शोणकः न्यङ्गु-
भूरुहः । न्यङ्गुरिव भूरुहः । तस्य बहुशृङ्गाकारत्वात् । "न्यङ्कुभूरुहः" इति द्वे शोणक-
वृक्षस्य ॥ १६ ॥</c>


<v>चम्पकोषस्तु मुरजफलः स्यात्पनसश्च सः ।
डहुः क्षुद्राम्लपनसो निचुलो रक्तमञ्जरः ॥ १७ ॥</v>
<c>चम्पकोषः "चम्पकालुः" "चम्पकोल्वः" मुरजफलः मुरज इव फलं यस्य ।
पनसः इति त्रीणि पनसवृक्षस्य ॥ डहुः "डहूः" क्षुद्राम्लपनसः । आम्लः आम्लरसः पनसः
क्षुद्रश्चासौ आम्लपनसश्च । इति दे लकुचस्य ॥ निचुलः रक्तमञ्जरः । रक्तवर्णा मञ्जरी अस्त्यस्य
इति द्वे हिज्जलवृक्षस्य ॥ १७ ॥</c>


;p{0039}
<v>निम्बोऽर्कपादपः पुण्यगन्धस्तु कुसुमाधिराट् ।
चयको वरलब्धश्च वकुलः सिंहकेशरः ॥ १८ ॥</v>
<c>निम्बः अर्कपादपः । अर्कः अर्कवृक्ष इव तीक्ष्णः पादपः ।
इति द्वे निम्बवृक्षस्य ॥ पुण्यगन्धः । पुण्यः पवित्रो गन्धो यस्य । कुसुमाधिराट् ।
कुसुमानां कुसुमेषु वा अधिराट् । कुसुमाधिपोऽप्यत्र । चयकः वरलब्धः । वरः उत्कर्षः पुष्पेषु
लब्धो येन । इति चत्वारि चम्पकवृक्षस्य ॥ वकुलः "बकुलः" सिंहकेशरः ॥ १८ ॥</c>


<v>सीधुगन्धोऽथ कङ्केलिर्नटः कान्ताङ्‌घ्रिदोहदः ।
अशोकः पिण्डपुष्पस्तु दाडिमः फलशाडवः ॥ १९ ॥</v>
<c>सीधुगन्धः इति त्रीणि वकुलस्य ॥ कङ्‌केलिः "कङ्‌केल्लिः" । कङ्‌केम् अप्यत्र । नटः कान्ता-
ङ्घ्रिदोहदः । कान्ताङ्घ्रिः नारीपादस्पर्शः दोहदं पुष्पोद्गमौषधं यस्य । अशोकः इति चत्वारि
अशोकवृक्षस्य ॥ पिण्डपुष्पः । पिण्डं संहतं पुष्पं यस्यं । दाडिमः फलशाडवः ॥ १९ ॥</c>


<v>दाडिम्बः पर्वरुट् च स्यात्स्वाद्वम्लः शुकवल्लभः ।
पिण्डीरोऽथ सुवर्णेभनागाख्यो नागकेशरः ॥ २० ॥</v>
<c>दाडिम्बः पर्वरुट् । पर्वणि रोहति । स्वाद्वम्लः । स्वादुः अम्लः यस्यः । "स्वादूम्लः" शुकवल्लभः ।
शुकानां वल्लभः प्रियः । पिण्डीरः । पिण्डं पिण्डाकारं फलमीरयति । "दाडिम्बसारपिण्डीरस्वाद्वम्ल
शुकवल्लभाः" इति रभसः ॥ इत्यष्टौ दाडिमस्य ॥ सुवर्णाख्यः "सुवर्णाख्यः" सुष्ठु वर्णं
यत्रं तदाख्या यस्य । इभाख्यः नागाख्यः नागकेशरः ॥ २० ॥</c>


<v>स्यात्पुष्परोचनश्चाऽपि चूर्णं तस्य हरिद्रवः ।
निशिपुष्पा तु शेफाली कुटजः पाण्डुरद्रुमः ॥ २१ ॥</v>
<c>पुष्परोचनः । "स्वर्णेभसर्पाख्यो
नागकेशरः षट्पदप्रियः" इति रभसः । इति पञ्च नागकेशरस्य ॥ हरिद्रवः । हरिवर्णः
द्रवः गुणो यस्य । इत्येकं नागकेशरचूर्णस्य ॥ निशिपुष्पा । निशि रात्रौ पुष्पाणि
यस्याः । शेफाली इति द्वे शेफाल्याः ॥ कुटजः पाण्डुरद्रुमः । पाण्डुरश्चासौ द्रुमश्च । इति द्वे
कुटजवृक्षस्य ॥ २१ ॥</c>


<v>लताशङ्कुतरुः शालो नीपो धाराकदम्बकः ।
कटङ्कटेरी हरिद्रा शिंशपा युग्मपत्रिका ॥ २२ ॥</v>
<c>लताशङ्कुतरुः शालः इति द्वे शालवृक्षस्य ॥ नीपः धाराक-
दम्बकः ॥ धाराकालिकः कदम्बः । इति द्वे नीपवृक्षस्य प्रावृषेण्यकदम्बभेदस्य च ॥
कटङ्कटेरी हरिद्रा इति द्वे हरिद्रायाः ॥ शिंशपा युग्मपत्रिका "गुरुपत्रिका" इति द्वे शिंश-
पायाः ॥ २२ ॥</c>


<v>पटोलं स्याद्राजफलं तस्य मूले तु रम्यकम् ।
सूत्रपुष्पस्तु कार्पासे जीर्णपर्णं कदम्बकम् ॥ २३ ॥</v>
<c>पटोलं राजफलम् इति द्वे पटोलस्य ॥ रम्यकम् इत्येकं पटोलमूलस्य ॥
सूत्रपुष्पः । सूत्रगर्भं पुष्पं यस्य । इत्येकं कार्पासस्य ॥ जीर्णपर्णम् । जीर्णानि पर्णान्यस्य ।
कदम्बकम् इति द्वे कदम्बवृक्षस्य ॥ २३ ॥</c>


;p{0040}
<v>प्रहसन्ती तु यूथीस्याद्वमनः पुष्पचामरः ।
मालतीपुष्पकलिकां सौमनस्यायनीं विदुः ॥ २४ ॥</v>
<c>प्रहसन्ती "प्रहसन्तिनी" यूथी इति द्वे यूथि-
कायाः ॥ वमनः पुष्पचामरः । पुष्पं चामर इव यस्य । इति द्वे मदनस्य ॥ माल-
ती ॥ मां लक्ष्मीं शोभां वा लतति वेष्टते । इत्येकं सौमनस्यायन्याः मालतीपुष्पक-
लिकायाः ॥ २४ ॥</c>


<v>कुन्दे स्याद्वोरटः पुंसि ग्रैष्मी तु नवमालिका ।
रक्तपिण्डस्त्वोड्रपुष्पः स्यादम्लानः कुरण्टकः ॥ २५ ॥</v>
<c>वोरटः "वोरवः" इत्येकं कुन्दस्य ॥ ग्रैष्मी । ग्रीष्मे भवा । नवमा-
लिका "नवमल्लिका" इति द्वे नवमल्लिकायाः ॥ रक्तपिण्डः । रक्तः पिण्डः यस्य । ओड्र-
पुष्पः "ओण्ड्रपुष्पः" ओण्ड्रं पुष्पमस्य । इति द्वे जवावृक्षस्य ॥ अम्लानः । नास्ति म्लानः
अस्य । कुरण्टकः इति द्वे महामहा इति प्रसिस्य कुरण्टकवृक्षस्य ॥ २५ ॥</c>


<v>कन्दलशिलीन्ध्रपुष्पे श्लेष्मघ्ना त्रिपुरमल्लिका प्रोक्ता ।
एरण्डहस्तिकर्णौ प्राचीनामलकवारिबदरे द्वे ॥ २६ ॥</v>
<c>कन्दलं
शिलीन्ध्रपुष्पम् इति द्वे कन्दलीलतापुष्पस्य ॥ श्लेष्मघ्ना "श्लेष्मघ्नी" त्रिपुरमल्लिका ।
त्रिपुराणां मल्लिका । इति द्वे त्रिपुरमल्लिकायाः ॥ एरण्डः हस्तिकर्णः । हस्तिनः
कर्ण इव पर्णमस्य । इति द्वे एरण्डस्य ॥ प्राचीनामलकम् । प्राचीनं च तत्
आमलकं च । वारिबदरा इति द्वे पानीयामलक इति ख्यातस्य । प्राची-
नामलकस्य ॥ २६ ॥</c>


<v>बृहत्पाटलिधुस्तूरौ कदली त्वायतच्छदा ।
स्यात्तन्तुविग्रहा मञ्जिफला वारणवल्लभा ॥ २७ ॥</v>
<c>बृहत्पाटलिः धुस्तूरः इति द्वे धुस्तूरवृक्षस्य ॥ कदली
आयतच्छदा । आयताः दीर्घाः छदाः पत्राणि यस्याः । तन्तुविग्रहा मञ्जिफला । मञ्जिः
मञ्जरी फले यस्याः । वारणवल्लभा । वारणानां हस्तीनां वल्लभा प्रिया । इति पञ्च कदली-
वृक्षस्य ॥ २७ ॥</c>


<v>वातिङ्गणस्तु वार्ताकुर्वार्ताकः शाकबिल्वकः ।
क्लीबे वङ्गं च वार्त्ताकी स्यान्महाबृहतीत्यपि ॥ २८ ॥</v>
<c>वातिङ्गणः वार्ताकुः वार्ताकः शाकबिल्वकः । शाकोपि बिल्व इव । स्वार्थे
कन्‌ प्रत्ययः । वङ्गं वार्ताकी महाबृहती । "वातिङ्गणस्तु वार्तागो वार्ताकः शाकबिल्वकः"
इति रभसः । "वार्ता वातिङ्गणे वृत्तौ" इति विश्वः । इति सप्त वार्ताकोः ॥ २८ ॥</c>


<v>कुष्ठं गदाह्वयं मूलं त्वस्य पुष्करमूलकम् ।
वङ्गसेनस्त्वगस्तिद्रुः शुकनासो मुनिद्रुमः ॥ २९ ॥</v>
<c>कुष्ठं गदाह्वयम् इति द्वे कुष्ठस्य ॥ पुष्करमूलकम् इत्येकं कुष्ठमूलस्य ॥ वङ्गसेनः । वङ्गमिव
शुभ्रा सेना पुष्पमस्य । "वङ्गसेनः" अगस्तिद्रुङ्‌कः । अगस्तिप्रियः द्रुर्वृक्षः । शुकनासः । शुकस्य नासेव
पत्रमस्य । मुनिद्रुमः । मुनीनां प्रियो मुनिनामको वा द्रुमः ॥ २९ ॥</c>


;p{0041}
<v>अनलिः कुनली पुत्रञ्जीवस्तु श्लीपदापहः ।
छत्त्रको मल्लिपत्रं स्यात्कुब्जको वारिकण्टकः ॥ ३० ॥</v>
<c>अनलिः कुनली इति षट्ं
मुनिवृक्षस्य ॥ पुत्रञ्जीवः "पुत्रजीवः" । पुत्रजीवकोऽप्यत्र । श्लीपदापहः श्लीपदं रोगमपहन्ति ।
इति द्वे पुत्रञ्जीववृक्षस्य ॥ छत्त्रकः मल्लिपत्रम् । मल्लिरिव पत्रमस्य । इति द्वे छत्रक-
वृक्षस्य ॥ कुब्जकः । इत्येकं महसह इति ख्यातस्य पुष्पप्रधानवृक्षस्य ॥ "अशो-
कात्पुष्पसाहस्रात्सेवतीपुष्पमुत्तमम् । सेवतीपुष्पसाहस्रात्कुब्जकं पुष्पमुत्तमम्" इति नारसिंहम् ।
वारिकण्टकः । वारिणः कण्टक इव । इत्येकं शृङ्गाटकस्य ॥ ३० ॥</c>


<v>वास्तूकष्टक्कदेशीयः शाकवीरो घनामलः ।
शोथजिद्गरहा कालशाकोऽप्यथ महौषधी ॥ ३१ ॥</v>
<c>वास्तुकः टक्कदेशीयः
शाकवीरः । शाकेषु वीरः वीर्याधायकत्वात् । घनामलः । घनश्चासौ अमलश्च । इति
चत्वारि वास्तूकशाकस्य ॥ शोथजित् । शोथं जयति । शोथजिह्मः शोथघ्नी शोथ-
हृदादयोऽप्यत्र । इत्येकं पुनर्नवायाः ॥ गरहा कालशाकः इति द्वे श्राद्धीयस्य काल-
शाकस्य ॥ महौषधी ॥ ३१ ॥</c>


<v>मही विषघ्नी चक्राङ्गी मत्स्याक्षी हिलमोचिका ।
जलब्रह्मी च शालिञ्चे पत्तूरो लोहमारकः ॥ ३२ ॥</v>
<c>मही विषघ्नी चक्राङ्गी "चक्राङ्गा" चक्रमङ्गमस्य । इति
चत्वारि कटुरोहिण्याः ॥ मत्स्याक्षी । मत्स्याक्षीव पुष्पमस्याः । हिलमोचिका जलब्रह्मी
इति त्रीणि हिलमोचिका इति ख्यातायाः जलब्रह्म्याः पत्तूरः "पकूरः" लोह-
मारकः । लोहं मारयति जारयति । इति द्वे शालिञ्चशाकस्य ॥ ३२ ॥</c>


<v>पेचुकं पेचुली पेचुर्नाडीचो विश्वरोचनः ।
केशराजो नागमारः वपरुर्भृङ्गसोदरः ॥ ३३ ॥</v>
<c>पेचुकं "केचुकं"
पेचुली पेचुः नाडीचः "नारीचः" विश्वरोचनः इति पञ्च नाडीचशाकस्य ॥ केश-
राजः । केशा राजन्तेऽनेन । नागमारः । नागं हस्तिनं मारयति । वपरुः "वररुः"
भृङ्गसोदरः "भङ्गसोदरः" इति चत्वारि भृङ्गराजस्य ॥ ३३ ॥</c>


<v>सुनिषण्णं चुचुः पुंसि छत्रपत्रं तमालकम् ।
स्थलपद्ममथो देवपली मध्वालुकं विदुः ॥ ३४ ॥</v>
<c>सुनिषण्णम् । सुष्ठु निषण्णं
स्वप्नो यस्मात् । चुचुः इति द्वे सुनिषण्णशाकस्य ॥ चुचुशब्दः पुँल्लिङ्गः । छत्रप-
त्रम् । छत्रमिव पत्रमस्य । तमालकं स्थलपद्मम् इति त्रीणि स्थलपद्मस्य ॥ देवपली "देवपत्नी"
मध्वालुकः मधुर्मधुर आलुर्यस्य । इति द्वे मध्वाल्विति ख्यातस्य मूलभेदस्य ॥ ३४ ॥</c>


<v>फलपुच्छो वरण्डालुः स्याद्रङ्गेष्टालुकं तु यत् ।
श्रीमस्तकः स्वस्तिकः स्याद्राहूच्छिष्टो रसोनकः ॥ ३५ ॥</v>
<c>फलपुच्छः । फलं पुच्छमिव यस्य । वरण्डालुः इति द्वे वरण्डाल्विति प्रसिद्धस्य एरण्डवृक्ष
विशेषस्य ॥ रङ्गेष्टालुकं श्रीमस्तकः स्वस्तिकः इति त्रीणि रङ्गेष्टाल्विति ख्यातस्य
सितावरशाकस्य ॥ राहूच्छिष्टः । राहोः उच्छिष्टः । रसोनकः इति द्वे लसुनस्य ॥ ३५ ॥</c>


;p{0042}
<v>कुष्माण्डस्तु घृणावासस्तिमिषो ग्राम्यकर्कटी ।
वालुकी कर्कटी वारुर्मूत्रला रोमशा च सा ॥ ३६ ॥</v>
<c>कुष्माण्डः । कूष्माण्डोऽप्यत्र । घृणावासः तिमिषः ग्राम्यकर्कटी । ग्राम्या च सा कर्कटी च ।
इति चत्वारि कुष्माण्डस्य ॥ वालुकी कर्कटी वारुः मूत्रला रोमशा इति पञ्च कर्कट्याः ॥ ३६ ॥</c>


<v>स्याच्चेलानश्चित्रफलः सुखाशो राजतेनिशः ।
लतापनसनाटाम्लौ सेटुरूर्ध्वासितस्तु यः ॥ ३७ ॥</v>
<c>चेलानः "चेलाल" चित्रफलः । चित्रं फलं यस्य । सुखाशः । सुखेनाऽश्यते । राजतेनिशः
"राजतामिषः" "राजतेमिषः" लतापनसः । लतायां पनसमिव स्थूलं फलमस्य । नाटाम्लः
"नाटाम्रः" सेटुः "सेदुः" इति सप्त राजतिनिश इति ख्यातस्य सुखाशवृक्षस्य ॥
ऊर्ध्वासितः । ऊर्ध्वमुपरिभागे असितः कृष्णः आसितो वा ॥ ३७ ॥</c>


<v>परारुः कारवेल्लोऽसौ गोडुम्बा राजचिर्भटः ।
मृत्युबीजस्तु वंशः स्यात्केतकः क्रकचच्छदः ॥ ३८ ॥</v>
<c>परारुः "पवारुः"
कारवेल्लः । कारं वेल्लते । गोडुम्बा । गां भूमिं तुम्बति अर्दते । राजचिर्भटः "राजचिर्चिटः"
"राजचिर्भटी" अप्यत्र । इति पञ्च कारवेल्लस्य ॥ मृत्युबीजः । मृत्युं दाह एव बीजं कारणमस्य ।
तस्य दाहादेवाङ्कुरादेरुद्भवः । वंशः इति द्वे वंशस्य ॥ केतकः क्रकचच्छदः इति द्वे
केतकस्य ॥ ३८ ॥</c>


<v>दृक्कटो बहुमूलः स्यात्करीरे वेणुकर्करः ।
काशोऽश्ववालः काकेक्षुर्वनहासश्च जन्तुला ॥ ३९ ॥</v>
<c>दृक्कटः बहुमूलः । बहूनि मूलानि यस्य । इति द्वे बहुमूल इति प्रसि-
द्धस्य शिग्रोः । वेणुकर्करः "वेणुकर्कटः" इत्येकं करीरस्य ॥ अन्यत्र करवीरस्येति
दृश्यते । काशः अश्ववालः । अश्वस्य वालः केशर इव तदाकारपुष्पत्वात् । काकेक्षुः वनहासः ।
वनस्य हास इव प्रकाशकत्वात् । "वनहारः" जन्तुला "चुर्णला" । जन्तून् कीटान् लाति ।
इति पञ्च काश इति ख्यातस्य काशतृणस्य ॥ ३९ ॥</c>


<v>गुडदारुर्मधुतृणं स्यादिक्षुरसिपत्रकः ।
खारोदको नारिकेलः करकाम्भाः शिरःफलः ॥ ४० ॥</v>
<c>गुडदारुः । गुडप्र-
धानो दारुः शाकः । मधुतृणम् । मधु च तत्तृणं च । वा पुंस्त्वमपि । इक्षुः
असिपत्रकः । असिरिव तीक्ष्णं पत्रमस्य । कपू वा । असिपत्रोऽप्यत्र । इति चत्वारि
इक्षोः ॥ खारोदकः "खानोदकः" नारिकेलः । नालिः केन वायुना जलेन वा इलति चलति ।
रलयोरैक्यम् । करकाम्भाः । करकाया अम्भ इवाम्भो यस्य । शिरःफलः । शिर इव फलमस्य ।
इति चत्वारि नारिकेलस्य ॥ ४० ॥</c>


;p{0043}
<v>सुरञ्जनो गोपदलो राजतालश्छटाफलः ।
करमट्टस्तन्तुसारो गुवाको कोट इत्यपि ॥ ४१ ॥</v>
<c>सुरञ्जनः । सुरञ्जयति । गोपदलः । गोपदमात्रस्थानं
लाति । राजतालः । राज्ञस्ताल इव प्रियः । छटाफलः । छटेव परस्परान्वितं फलमस्य । कर-
मठ्ठः तन्तुसारः गुवाकः कोटः "झोरः" इत्यष्टौ पूगवृक्षस्य ॥ ४१ ॥</c>


<v>रामपूगस्तु कामीनो मुनिपूगः सुरेवटः ।
पूगरोटस्तु हिन्तालः क्लीबं किरीटि तत्फलम् ॥ ४२ ॥</v>
<c>रामपूगः । रामः
अभिरामः पूगः । कामीनः । काममनुगच्छति । मुनिपूगः सुरेवटः इति चत्वारि रामपूग
इति ख्यातस्य पूगभेदस्य ॥ पूगरोदः हिन्तालः । हीनस्तालो यस्मात् । इति द्वे हिन्ता-
लस्य ॥ किरीटि "तिरीटि" इत्येकं हिन्तालफलस्य ॥ ४२ ॥</c>


<v>घनामयः स्यात्खर्जूरो द्वौ तु काचिमभञ्जरू ।
तरौ देवकुलोद्भूते दूर्वा तु हरितालिका ॥ ४३ ॥</v>
;c{इति वनौषधिवर्गः ॥ ४ ॥}
<c>घनामयः खर्जूरः इति द्वेः
खर्जूरस्य ॥ काचिमः भञ्जरुः इति द्वे देवकुलोद्भूतस्य तरोः ॥ दूर्वा हरितालिका ।
हरेस्तालो हस्ततालो यस्याम् । इति द्वे दूर्वायाः ॥ ४३ ॥ इति वनौषधिवर्गः ॥ ४ ॥</c>


<v>सिंहः कण्ठीरवो भीमविक्रान्तः करिमाचलः ।
पञ्चशिखश्च शैलाटः पारीन्द्रः श्वेतपिङ्गलः ॥ १ ॥</v>
<c>सिंहः
कण्ठीरवः । कण्ठ्यां रवो यस्य । भीमविक्रान्तः । भीमो विक्रान्तो यस्य । करिमाचलः पञ्च-
शिखः । पंच शिखा यस्य । शैलाटः । शैलं पर्वतमटति । पारीन्द्रः । पारी इन्द्र इव । "पारिन्द्रः"
श्वेतपिङ्गलः । देहेन श्वेतः जटया पिङ्गलः ॥ १ ॥</c>


<v>मरुत्प्लवश्च नादोऽस्य चुक्कारः क्ष्वेडितं च तत् ।
उत्पादकस्तु शरभः शार्दूलोऽष्टापदश्च सः ॥ २ ॥</v>
<c>मरुत्प्लवः "मरुत्पवः" इति नव सिंहस्य ॥
चुक्कारः क्ष्वेडितं इति द्वे सिंहवादस्य ॥ उत्पादकः । ऊर्ध्वस्थिताः पादाः यस्य । अस्य पृष्ठस्थ
चतुश्चरणत्वादूर्ध्वपादत्वम् । तस्य लक्षणम् "अष्टपादूर्द्ध्वनयन ऊर्द्धपादचतुष्टयः" इत्युक्तम् । शरभः
शार्दूलः अष्टापदः । अष्टसु धातुषु पदं प्रतिष्ठा यस्य । इति चत्वारि शरभमृग इति ख्यातस्य
गजारातेः ॥ २ ॥</c>


<v>अथ हिंस्रपशुर्व्याडः श्वापदः शिबिरित्यपि ।
बाध्नीणसस्त्वेकचरो गणोत्साहश्च गण्डकः ॥ ३ ॥</v>
<c>हिंस्रपशुः व्याडः श्वापदः । शुन इवापदस्मात् । शिबिः इति चत्वारि हिंस्र-
पशोः ॥ बाध्नीणसः "बाधीनसः" एकचरः । एकः सन् चरति । गणोत्साहः गण्डकः इति
चत्वारि गण्डकपशोः ॥ ३ ॥</c>


<v>हिंसारुः श्वापदो व्याघ्रे महिषस्तु रजस्वलः ।
दंशभीरुर्जरन्तश्च लालिको यमवाहनः ॥ ४ ॥</v>
<c>हिंसारुः श्वापदः व्याघ्रः इति त्रीणि व्याघ्रस्य ॥ महिषः रज-
स्वलः दंशभीरुः । दंशात् वनमक्षिकायाः भीर्यस्य । जरन्तः लालिकः "नालिकः" यमवाहनः । यमं
वाहयति । स्थानात् स्थानान्तरं नयति । इति षट्‌ महिषस्य ॥ ४ ॥</c>


;p{0044}
<v>अथ शूकरे वनाहिरदन्तायुधवक्रवज्रदीर्घरदाः ।
सूचीरोमा बहुसूराखनिकः स्थूलनासिको भूक्षित् ॥ ५ ॥</v>
<c>वनाहिरः दन्तायुधः । दन्ता
आयुधा इव यस्य । वक्ररदः वज्ररदः । वज्रदन्तादयोऽप्यत्र । दीर्घरदः "दीर्घरतः दीर्घौ रदौ यस्य ।
सूचीरोमा सूची इव रोमाणि यस्य । बहुसूः आखनिकः स्थूलनासिकः । स्थूला नासिका यस्य ।
भूक्षित् इति दश शूकरस्य ॥ ५ ॥</c>


<v>एणः कुरङ्गमो रिश्यः स्यादृश्यश्चारुलोचनः ।
गोलाङ्गूले कपित्थास्यदधिशोणनगाटनाः ॥ ६ ॥</v>
<c>एणः कुरङ्गमः । कौ रङ्गं मिमीते । रिश्यः ऋश्यः चारुलोचनः ।
चारू लोचने यस्य । इति पञ्च कुरङ्गस्य ॥ तस्य लक्षणम् "कुरङ्गमीषत्ताम्रः स्याद्ध-
रिणाकृतिको महान्" इत्युक्तम् । गोलाङ्गूलः । गोरिव कृष्णं लाङ्गूलमस्य । कपित्थास्यः ।
कपित्थमिवास्यं यस्य । दधिशोणः नगाटनः । नगेषु वृक्षेषु अटति ॥ ६ ॥</c>


<v>किखिश्च हूरवस्तु स्याच्छृगालो घोररासनः ।
लोपाशो मृतमत्तश्च वनश्वाऽथशृगालिका ॥ ७ ॥</v>
<c>किखिः इति पञ्च
वानरस्य ॥ हूरवः । हूहू इति रवो यस्य । शृगालः घोररासनः "घोरवाशनः" घोरं रासनं
शब्दोऽस्य । लोपाशः "लोपाकः" मृतमत्तः वनश्वा । वने श्वा इव । इति षट् शृगालस्य ॥
शृगालिका ॥ ७ ॥</c>


<v>लोपाशिका दीप्तजिह्वा किखिरुल्कामुखी च सा ।
विडालः कुन्दमो नक्तचारी दीप्ताक्षजाहकौ ॥ ८ ॥</v>
<c>लोपाशिका "लोमालिका" दीप्तजिह्वा । दीप्ता ज्वलन्ती जिह्वा यस्याः ।
तस्या हि रात्रौ जिह्वा ज्वलतीति प्रसिद्धम् । किखिः उल्कामुखी इति पञ्च शृगालि-
कायाः ॥ विडालः कुन्दमः नक्तचारी । नक्ते रात्रौ चरतीति । दीप्ताक्षः । दीप्तमक्षं यस्य ।
जाहकः इति पञ्च विडालस्य ॥ ८ ॥</c>


<v>शशकस्तु वनाखुः स्यात्खट्टाशी पूतिशालिका ।
गवयस्तु गवानूक एडकः शिशुवाह्यकः ॥ ९ ॥</v>
<c>शशकः वनाखुः । वने आखुरिव । इति द्वे
शशकस्य ॥ खट्टाशी "खट्टासी" पूतिशालिका "पूतिशारिजा" । इति द्वे खट्टाश्याः ॥
गवयः गवानूकः "गवालुकः" इति द्वे गवानूकस्य ॥ एडकः शिशुवाह्यकः ॥ ९ ॥</c>


<v>वनच्छागोऽथ गन्धौतुः खट्टाशो वनवासनः ।
उन्दुरुस्तुटुमो रन्ध्रबभ्रुर्दीना तु मूषिका ॥ १० ॥</v>
<c>वनच्छागः
इति त्रीणि एडकस्य ॥ गन्धौतुः । गन्धश्चासौ ओतुश्च गन्धेन युक्त ओतुर्वा । खट्टाशः
वनवासनः इति त्रीणि खट्टाशस्य ॥ उन्दुरुः । उन्दुरः उन्दूरः उन्दरुश्चाप्यऽत्र । तुटुमः ।
"तुटुमो हारमहार्यवेपथुः" इति जानकीहरणम् । रन्ध्रबभ्रुः इति त्रीणि मूषिकस्य ॥ दीना
मूषिका इति द्वे मूषिकायाः ॥ १० ॥</c>


;p{0045}
<v>स्याच्चिको वेश्मनकुलः पुंवृषो गन्धमूषिकः ।
स्याद्वेदारः क्रकचपात्कृकलाशस्तृणाञ्जनः ॥ ११ ॥</v>
<c>चिकः "चिक्कः" वेश्मनकुलः । वेश्मनि नकुलः ।
पुंवृषः गन्धमूषिकः इति चत्वारि छुछुन्दर्याः ॥ वेदारः क्रकचपाद् । क्रकचमिव पादौ यस्य । वा
अन्त्यलोपः । "क्रकचपादः'' कृकलाशः तृणाञ्जनः ॥ ११ ॥</c>


<v>प्रतिसूर्योऽप्याञ्जनस्तु चित्रकोलो हलाहलः ।
कारस्कराटिका कर्णजलौका स्यादथो वटिः ॥ १२ ॥</v>
<c>प्रतिसूर्यः । प्रतिरूपः सूर्यः यस्य । इति
पञ्चकृकलाशस्य ॥ आञ्जनः "अर्ञ्जिनामा" चित्रकोलः हलाहलः इति त्रीणि गृहगोधिकेति
ख्यातायाः पल्ल्याः ॥ कारस्करीटिका कर्णजलौका । कर्णजलूका अप्यत्र । इति द्वे
कर्णजलौका इति ख्यातायाः शतपद्याः ॥ वटिः ॥ १२ ॥</c>


<v>उत्पादिको देहिका स्यादष्टपादस्तु किन्तनुः ।
प्रासादकुक्कुटो झिल्लीकण्ठो गृहकपोतकः ॥ १३ ॥</v>
<c>उत्पादिकः देहिका ।
इति त्रीणि उत्पादिकस्य ॥ अष्टपादः । अष्टपाद् अष्टपदोऽप्यत्र । किन्तनुः इति द्वे लूतेति-
ख्यातस्य कीटभेदस्य ॥ प्रासादकुक्कुटः झिल्लिकण्ठः गृहकपोतकः ॥ १३ ॥</c>


<v>पारावतोऽथ शक्राख्यो दिवान्धो वक्रनासिकः ।
हरिनेत्रो दिवाभीतो नखाशी पीयुघर्घरौ ॥ १४ ॥</v>
<c>पारावतः
इति चत्वारि पारावतस्य ॥ शक्राख्यः । शक्रस्येचाख्या यस्य । दिवान्धः । दिवा दिवसे
अन्धः, दर्शनाभावात् । वक्रनासिकः हरिनेत्रः । हरी पिङ्गलवर्णे नेत्रे यस्य । दिवाभीतः ।
दिवा दिवसे भीतः । नखाशी पीयुः घर्घरः ॥ १४ ॥</c>


<v>काकभीरुर्नक्तचारो कणाटीनस्तु खञ्जनः ।
काकच्छदः खञ्जखेलस्तातलो मुनिपुत्रकः ॥ १५ ॥</v>
<c>काकभीरुः । काकात् भीरुर्यः ।
नक्तचारी । नक्ते रात्रौ चरतीति । इति दश उलूकस्य ॥ कणाटीनः खञ्जनः काकच्छदः ।
काकस्य च्छदः पक्ष इव छदो यस्य । "काकच्छदिः" खञ्जखेल: । खञ्ज इव खेलति । तातलः
"तातनः" मुनिपुत्रकः । मुनेः पुत्रः ॥ १५ ॥</c>


<v>भद्रनामा रतनिधिः काष्ठकुट्टः शतच्छदे ।
दीर्घपात्रस्तु कङ्कः स्याद्गलेगण्डस्तु मर्कटः ॥ १६ ॥</v>
<c>भद्रनामा रतनिधिः इत्यष्टौ खञ्जनस्य ॥
काष्ठकुट्टः । काष्ठं कुट्टयति छिनत्ति । इत्येकं शतच्छद इति प्रसिद्धस्य काष्ठकुट्ट-
पक्षिणः ॥ दीर्घपादः । दीर्घौ पादौ यस्य । कङ्कः इति द्वे कङ्कस्य ॥ गलेगण्डः । गले
गण्ड इव यस्य । मर्कटः इति द्वे गलेगण्डपक्षिणः ॥ १६ ॥</c>


<v>चातके बभ्रुवापीहघनतोलत्रिशङ्कवः ।
वर्षप्रियोऽथ मेधावी चिरिः कीरः पलाशनः ॥ १७ ॥</v>
<c>बभ्रुः वापीहः घनतोलः
त्रिशङ्कुः । त्रिषु अवयवेषु शङ्कुरिव यस्य । वर्षप्रियः । वर्षाः प्रियाअस्य । इति पञ्च चातकपक्षिणः
मेधावी । मेधाऽस्त्यस्य । चिरिः "चिमिः" कीरः पलाशनः "फलाशनः" पलादनोऽप्यत्र । "कीर-
स्तु शुको रक्तपादः पलादनः" इति हैमः । इति चत्वारि कीरपक्षिणः ॥ १७ ॥</c>


;p{0046}
<v>कुक्कुटस्तु विवृत्ताक्षो रात्रिवेदी कलाविकः ।
उषाकलोऽथ ताम्राक्षः काकपुष्टः कुहूमुखः ॥ १८ ॥</v>
<c>कुक्कुटः
विवृत्ताक्षः । विवृत्तमक्षं यस्य । रात्रिवेदी कलाविकः उषाकलः इति पञ्च उषाकल इति-
ख्यातस्य कुक्कुटस्य ॥ ताम्राक्षः । ताम्रमक्षं यस्य । काकपुष्टः । काकेन पुष्टः यः ।
कुहूमुखः । कुहूरिति शब्दः मुखे यस्य ॥ १८ ॥</c>


<v>मधुकण्ठो घोषयित्नुः कामतालः सुतार्दनः ।
काको रतज्वरः सूत्री श्रावको गूढमैथुनः ॥ १९ ॥</v>
<c>मधुकण्ठः । मधु मधुरः कण्ठो यस्य ।
घोषयित्नुः कामतालः सुतार्दनः । सुतस्य अर्दनं यस्य । "सुतर्दनः" इति सप्त कोकिल-
पक्षिणः ॥ काकः रतज्वरः "रतजरः" । रते रमणे ज्वरः यस्य । सूत्री श्रावकः गूढमैथुनः ।
गूढं केनाप्यदृश्यं मैथुनं यस्य ॥ १९ ॥</c>


<v>कारवः परमृत्युश्च लुण्टाको मौकुलिर्द्विकः ।
शक्रजः सत्यवाक्काणोऽपकृष्टो नगरीवकः ॥ २० ॥</v>
<c>कारवः । का इति रवो यस्य । परमृत्युः लुण्टाकः
मौकुलिः "मौद्गलिः" द्विकः । द्वौ कौ ककारौ यत्र । शक्रजः । शक्रात् जायते । सत्यवाक् ।
सत्यं वाक् यस्य । काणः अपकृष्टः "अपकृष्णः" नगरीवकः ॥ २० ॥</c>


<v>ऐन्द्रिश्च नाडीजङ्‌घोऽथ गृध्रः स्याद्दूरदर्शनः ।
शितिकण्ठस्तु दात्यूहः काकमद्गुः कगेटुरः ।
चिरम्भणस्तु चिल्लः स्यात्खभ्रान्तिः कण्ठनीडकः ॥ २१ ॥</v>
<c>ऐन्द्रिः नाडीजङ्‌घः ।
नाडी जङ्‌घा यस्य । इति सप्तदश काकस्य ॥ गृध्रः दूरदर्शनः । दुरात् पश्यति ।
"दूरदर्शिनिः" दूरदृगप्यत्र । इति द्वे गृध्रस्य ॥ शितिकण्ठः । शितिः कण्ठो यस्य । दात्यूहः
काकमद्गुः कगेटुरः "कचाटुरः" इति चत्वारि दात्यूहस्य ॥ चिरम्भणः चिल्लः "चिल्लुः"
खभ्रान्तिः कण्ठनीडकः इति चत्वारि चिल्लस्य ॥ २१ ॥</c>


<v>सूक्ता मदनशलाका चित्राक्षी शालिकाऽवचण्डा च ।
शकुनज्ञा तु ज्येष्ठा गृहोलिकाऽटाट्टनी मूली ॥ २२ ॥</v>
<c>सूक्ता मदनशलाका चित्राक्षी चित्रमक्षम-
स्याः । शालिका शारिकाऽप्यत्र । अवचण्डा इति पञ्च शारिकायाः ॥ शकुनज्ञा ज्येष्ठा गृहोलिका
अटाट्टनी "अट्टनी" मूली इति पञ्च गृहगोधिकायाः ॥ २२ ॥</c>


<v>दीर्घजङ्‌घो निशैडः स्याद्वकोटः शुक्क्लवायसः ।
कङ्केरुद्वारबलिभुक्छिखी चन्द्रविहङ्गमः ॥ २३ ॥</v>
<c>दीर्घजङ्‌घः दोर्घजङ्‌घ
यस्य । निशैडः "निशौतः" वकोटः शुक्लवायसः कङ्करुद् "कङ्केरुः" वारबलिभुक् "दारुबलि-
भुक" शिखी चन्द्रविहङ्गमः । चन्द्रश्चासौ विहङ्गमः । इत्यष्टौ बकस्य ॥ २३ ॥</c>


;p{0047}
<v>बकेरुका बलाका स्यात्कुररो मत्स्यनाशनः ।
द्वन्द्वचारी चक्रवाकः सारसस्तु कलाङ्कुरः ॥ २४ ॥</v>
<c>बकेरुका बलाका
इति द्वे बलाकायाः ॥ कुररः मत्स्यनाशनः । इति द्वे कुररस्य ॥ द्वन्द्वचारी चक्रवाकः
इति द्वे चक्रवाकस्य ॥ सारसः कलाङ्कुरः ॥ २४ ॥</c>


<v>गोनर्दश्चित्रपक्षस्तु तित्तिरिः स्यात्कपिञ्जलः ।
लघुमांसो मयूरस्तु चन्द्रकी चित्रमेखलः ॥ २५ ॥</v>
<c>गोनर्दः "गोमर्दः" इति त्रीणि सार-
सपक्षिणः ॥ चित्रपक्षः । चित्रं पक्षमस्य । तित्तिरिः तित्तिरोऽप्यत्र । कपिञ्जलः । कमिव
पिञ्जते । लघुमांसः । लघु मांसमस्य । इति चत्वारि तित्तिरपक्षिणः ॥ मयूरः चन्द्रकी ।
चन्द्रका अस्यास्ति । चित्रमेखलः । चित्रा मेखलास्य ॥ २५ ॥</c>


<v>प्रचलाकी सितापार्गंशिखावलगलव्रताः ।
मार्जारकण्ठोऽथ तिलमयूरः स्यात्कुरुण्टकः ॥ २६ ॥</v>
<c>प्रचलाकी सितापाङ्गः
"शिखापाङ्गः" । सितमपाङ्गं यस्य । शिखावलः । शिखास्त्यऽस्य । गलव्रतः मार्ज्जारकण्ठः
"मार्जारकः" । मार्जालकोऽप्यत्र । इत्यष्टौ मयूरस्य ॥ तिलमयूरः कुरुण्टकः "गुरण्डकः"
इति द्वे तिलमयूरस्य ॥ २६ ॥</c>


<v>झम्पाशनो मीनरङ्को नासाच्छिन्ना तु पूर्णिका ।
पिपीलिका तु हारी स्याद्यमकीटस्तु घुर्घुरः ॥ २७ ॥</v>
<c>झम्पाशनः "मत्स्याशनः" मीनरङ्कः इति द्वे मीनरङ्कस्य ॥
नासाच्छिन्ना पूर्णिका इति द्वे पूर्णिकायाः ॥ पिपीलिका हारी "होरा" इति द्वे पिपीलिकायाः ॥
यमकीटः । यमस्य कीटः । घुर्घुरः । घुरित्यव्यक्तं ध्वनिं घुरति । इति द्वे घुर्घुरस्य ॥ २७ ॥</c>


<v>स्यान्मर्कटस्तु शलक आशाबन्धोऽस्य जालके ।
फालखेलागरुद्गोधा भारती व्योमनासिका ॥ २८ ॥</v>
<c>मर्कटः । शलकः । इति द्वे मर्कटस्य ॥ आशाबन्धः । आशां दिशां बध्नाति । इत्येकं मर्कट-
जालस्य ॥ फालखेला गरुद्गोधा "गरुद्योघी" भारती व्योमनासिका "व्योमलासिका"
व्योम इव नासिका यस्याः । इति चत्वारि भारत्याः ॥ एषा भारती तु पक्षिभेदे स्यात् ॥ २८ ॥</c>


<v>चञ्चुसूचिस्तु सुगृहः पीततुण्डोऽथ सर्षपी ।
हापुत्रिका खञ्जनिका तुलिकास्फोटिके समे ॥ २९ ॥</v>
<c>चञ्चुसूचिः । चञ्चुः सूचिरिव यस्य । सुगृहः पीततुण्डः "पीतमुण्डः" पीतम् ईषद्रक्तं
तुण्डं यस्य । इति त्रीणि कारण्डवपक्षिणः ॥ सर्षपी "सर्षपा" हापुत्रिका खञ्जनिका
तुलिका स्फोटिका "स्कोटिका" इति पञ्च हापुत्रिकायाः ॥ २९ ॥</c>


<v>करटुर्व्याधनः कर्चूर्नरः कूणिश्च वाग्गुदः ।
वर्तिका विष्णुलिङ्‌गी स्याल्लावको लघुजङ्गलः ॥ ३० ॥</v>
<c>करटुः "करटः"
व्याधनः कर्चूर्नरः इति त्रीणि करटपक्षिणः ॥ कूणिः वाग्गुदः "वाग्गदः" इति द्वे वा...?
दस्य ॥ वर्तिका विष्णुलिङ्गी । विष्णोर्लिङ्गं लक्षणमस्याः । इति द्वे वर्तिकायाः ॥ ला...?
लघुजङ्गलः इति द्वे लावकस्य ॥ ३० ॥</c>


;p{0048}
<v>सरःकाकस्तु हंसः स्याज्जालपात्पुरुदंशकः ।
गोभण्डीरः पङ्ककीरः कोयष्टिर्जलकुक्कुभः ॥ ३१ ॥</v>
<c>सरःकाकः । सरसि जले काक इव । हंस...?
जालपाद् । जाल इव पादावस्य । "जालपादिः" पुरुदंशकः । उरुदंशकः । उरुर्म...?
दंशको यस्य । इति चत्वारि हंसस्य ॥ गोभण्डीरः पङ्ककीरः । पङ्के कीर इव । कोय...?
जलकुक्कुभः इति चत्वारि जलकुक्कुभस्य ॥ ३१ ॥</c>


<v>जीवञ्जीवो विषमृत्युर्जीवजीवोऽथ मक्षिका ।
माचिका भम्भराली च दंशः स्याद्भाम्भरालिकः ॥ ३२ ॥</v>
<c>जीवञ्जीवः जीवान् जीवयति द...?
तृप्तिकरत्वात् । विषमृत्युः जीवजीवः । जीवान् जीवयति । इति त्रीणि चकोरपक्षिणः...?
मक्षिका माचिका भम्भराली इति त्रीणि मक्षिकायाः ॥ दंशः भाम्भरालिकः "भ्र...?
लिका" ॥ ३२ ॥</c>


<v>भाङ्कारी चर्मचट्यां तु जतुनी गृहमाचिका ।
विषसृक्को भृङ्गरोलो वरोलस्तृणषट्पदः ॥ ३३ ॥</v>
<c>भाङ्कारी "भङ्कारी" इति त्रीणि दंशस्य ॥ चर्मचटी जतुनी गृह...?
चिका इति त्रीणि चर्मचट्याः ॥ विषसृक्कः भृङ्गरोलः । भृङ्ग इव रौति । वरोलः तृणषट्...?
इति चत्वारि भृङ्गरोलस्य ॥ ३३ ॥</c>


<v>वरटी तु वरोली स्याद्ब्राह्मण्यथ तमोमणिः ।
ध्वान्तोन्मेषश्च खद्योतो ज्योतिर्बीजो निमेषरुक्‌ ॥ ३४ ॥</v>
<c>वरटी वरोली "वराली" ब्राह्मणी इति त्र...?
वरट्याः ॥ तमोमणिः । तमसि अन्धकारे मणिरिव । ध्वान्तोन्मेषः । ध्वान्ते अन्धकारे उ...?
षोऽस्य । खद्योतः ज्योतिर्बीजः । ज्योतेः बीजं कारणं यस्य । निमेषरुक् इति पञ्च खद्योत...?
॥ ३४ ॥</c>


<v>भ्रमरश्चञ्चरीकः स्याद्रोलम्बो मधुसूदनः ।
इन्दिन्दिरः पुष्पकोटो मधुदो मधुकेशटः ॥ ३५ ॥</v>
<c>भ्रमरः चञ्चरीकः रोलम्बः मधुसूदनः । मधु माध्वीकं सूदयति भक्षयति । इन्दिन्दिरः पुष्पक...?
पुष्पस्थः कीट इव । मधुदः "मधुद्रोक्" मधुकेशटः ॥ ३५ ॥</c>


<v>रेणुवासोऽथ मशको घोषो रणरणश्चसः ।
पक्षी तु नाडीचरणः स्याच्चञ्चुभृदनेकजः ॥ ३६ ॥</v>
<c>रेणुवासः "वेणुवासः"...?
वासोस्य । इति नव भ्रमरस्य ॥ मशकः घोषः रणरणः इति त्रीणि मशकस्य ॥...?
...?...?...?...?...?॥ ३६ ॥</c>


<v>स्युः खगोत्पतवारङ्ककण्ठाग्निव्योमचारिणः ।
युगलद्वन्द्वयुग्मानि युगं यमलयामले ॥ ३७ ॥</v>
;c{इति सिंहादिवर्गः ॥ ५ ॥}
<c>...?...?...?...?...?
कण्ठाग्निः । कण्ठे अग्निः पाकाग्निर्यस्य । व्योमचारी । व्योम्नि चरति । इति नव पक्षिणः ॥
युगलं द्वन्द्वं युग्मं युगं यमलं यामलम् इति पड् युग्मस्य ॥ ३७ ॥</c> इति सिंहादिवर्गः ॥ ५ ॥


;p{0049}
<v>स्त्री वधूर्योषिता रामा मण्डयन्ती वधूजनः ।
कन्यकाऽलकनन्दा सा दूषिता धर्मकारिणी ॥ १ ॥</v>
<c>स्त्री वधूः योषिता रामा मण्डयन्ती वधूजनः इति षट् स्त्रियाः ॥ कन्यका अलकनन्दा इति
द्वे कन्यायाः ॥ "कन्यका दशमे प्रोक्ता" इति स्मृतिवचनात् । अयं तु कन्यकाशब्दो दशवर्षा-
यां कुमार्यां वर्तते । दूषिता "भूषिता" धर्मकारिणी ॥ १ ॥</c>


<v>सस्वेदा चाथ तरुणी दिक्करी धनिका च सा ।
मरुण्डोच्चललाटा स्यात्सश्मश्रुर्नरमानिनी ॥ २ ॥</v>
<c>सस्वेदा इति त्रीणि दूषितादिस्त्री-
विशेषाणाम् ॥ तरुणी दिक्करी धनिका इति त्रीणि तरुण्याः ॥ मरुण्डा उच्चललाटा ।
उच्चं ललाटं यस्याः । इति द्वे उच्चललाटायाः ॥ सश्मश्रुः । सह श्मश्रुणा या वर्तते । नरमा-
निनी इति द्वे सश्मश्रवाः ॥ २ ॥</c>


<v>स्नुषा वधूटी मधुरनिस्वना हंसगद्गदा ।
सुखोष्णशीता तुहिनग्रीष्मयोर्वरवर्णिनी ।
क्रोधना भामिनी चण्डी दारुस्त्रीशालभञ्जिका ॥ ३ ॥</v>
<c>स्नुषा वधूटी इति द्वे स्नुषायाः ॥ मधुरनिस्वना ।
मधुरो निस्वनः शब्दो यस्याः । हंसगद्गदा "हंसगङ्गदा" हंसस्येव गद्गदः स्वरविशेषः यस्याः ।
इति द्वे मधुरनिस्वनायाः । वरवर्णिनी इत्येकं शीतग्रीष्मकालयोः सुखोष्णायाः
सुखशीतायाः स्त्रियाः ॥ तथाप्युक्तम्–"शीतकाले भवदुष्णा ग्रीष्मे च सुखशीतला ॥ तप्त-
काञ्चनवर्णाभा सा स्त्री श्यामेति कीर्तिता" इति । क्रोधना भामिनी चण्डी इति त्रीणि क्रोधना-
याः ॥ दारुस्त्री दारु इव स्त्री । शालभञ्जिका शालेन भज्यते निर्मीयते । इति द्वे दारुस्त्रियाः ॥ ३ ॥</c>


<v>विरक्ता दुर्भगा सप्तपुत्रसूः सुतवस्करा ।
पतिव्रतैकपत्नी स्याद्विधवा जालिका मता ॥ ४ ॥</v>
<c>विरक्ता "विवृक्ता" दुर्भगा । दुष्टं भगं भाग्यं यस्याः । इति द्वे पतिस्नेहशून्यायाः दुर्भगायाः
स्त्रियाः ॥ सप्तपुत्रसूः सुतवस्करा इति द्वे सप्तपुत्रायाः ॥ पतिव्रता । पतिः पतिसेवनं व्रतं
यस्याः । एकपत्नी । एकः समानः अनन्यो वा पतिर्यस्याः । इति द्वे पतिव्रतायाः ॥ विधवा ।
विगतो धवो यस्याः । जालिका ॥ ४ ॥</c>


<v>विश्वस्ता लञ्जिनी तु स्याल्लञ्जिका कलकूजिका ।
वेश्या शूला वारवाणिर्झर्झराप्यथ कुट्टिनी ॥ ५ ॥</v>
<c>विश्वस्ता इति त्रीणि विधवायाः ॥ लञ्जिनी "वाञ्छिनी"
लञ्जिका कलकूजिका कलतृलिका" इति त्रीणि लञ्जिन्याः ॥ वेश्या शूला वारवाणिः "वारवाणी"
अप्यत्र । झर्झरा इति चत्वारि वेश्यायाः ॥ कुट्टिनी "कुट्टनी" ॥ ५ ॥</c>


<v>इज्या स्याद्रतताली च घटदासी गणेरुका ।
मलिष्ठा सरजाः षाण्मातुरद्वेमातुरौ समौ ॥ ६ ॥</v>
<c>इज्या रतताली । ?...?
स्त्रीपुंसयोः सङ्गमे मैथुने ताली तालजातसुरेव । घटदासी गणेरुका इति पञ्च कुट्टिन्याः ॥
मलिष्ठा सरजाः इति द्वे म्लानाङ्ग्याः ॥ षाण्मातुरः षण्णां मातृणामपत्यम् । द्वैमातुरः ।
द्वयोर्मात्रोरपत्यम् । इति द्वे षाण्मातुरस्य द्वैमातुरस्य च ॥ षाण्मातुरद्वैमातुराविति
द्वौ शब्दौ कार्तिकेये गणेशे च स्तः–"षाण्मातुरः शक्तिधरः" इति अमरोक्तत्वात् । कृत्तिकान्निकं
नाङ्गा पृथिवी पार्वती चेति षण्मातरः कार्तिकेयस्य सन्ति तथा "विनायको विघ्नराजद्वैमातुरग-
णाधिपाः" इति अमरोक्तत्वात् । गणेशस्य दुर्गा चामुण्डेति द्वौ मातरौ भवतः ताभ्यां गणेशः
पालित इति पुराणेषु प्रसिद्धिः जरासन्धस्य नृपस्यापि द्वौ मातरौ स्तः इति प्रतीतः ॥ ६ ॥</c>


;p{0050}
<v>समदुर्दुहिता पुत्रो द्वितीयः कुलधारकः ।
पिता जनयिता वप्ता शिशुकः क्षीरकण्ठकः ॥ ७ ॥</v>
<c>समदुः दुहिता इति द्वे दुहितुः ॥ पुत्रः द्वितीयः । द्वयोः पूर्णः । कुलधारकः कुलस्य वंशस्य
धारकः इति त्रीणि पुत्रस्य ॥ पिता जनयिता वप्ता इति त्रीणि पितुः ॥ शिशुकः क्षीरक-
ण्ठकः । क्षीरं कण्ठे यस्य ॥ ७ ॥</c>


<v>बालो मुष्टिन्धयश्चाथ श्यालिका केलिकुञ्चिका ।
नागरो देवलः श्यालो वारकीरोऽथ साश्रुधीः ॥ ८ ॥</v>
<c>बालः मुष्टिन्धयः । मुष्टिं धयति इति चत्वारि बालस्य ॥
श्यालिका केलिकुञ्चिका इति द्वे श्यालिकायाः ॥ नागरः "वागारः" देवलः इति द्वे देवरस्य ॥
श्यालः वारकीरः इति द्वे शालस्य ॥ साश्रुधीः "साश्नुधीः" ॥ ८ ॥</c>


<v>श्वश्रुर्वृद्धः शतानीको जरन्तः स्यादथांशकः ।
सगन्धाज्ञातिदायादा मातुलो मातुकेशटः ॥ ९ ॥</v>
<c>श्वश्रुः इति द्वे श्वश्रवाः ॥
वृद्धः शतानीकः जरन्तः इति त्रीणि वृद्धस्य ॥ अंशकः सगन्धः ज्ञातिः दायादः इति चत्वारि
ज्ञातेः ॥ मातुलः मातुकेशटः "मातुकेशरः" इति द्वे मातुलस्य ॥ ९ ॥</c>


<v>भर्ता भरुर्नर्मकीलः प्राणनाथः सुखोत्सवः ।
हृदयेशो रतगुरुर्जारः पापपतिः समौ ॥ १० ॥</v>
<c>भर्ता भरुः
नर्मकीलः प्राणनाथः । प्राणानां नाथः सुखोत्सवः । सुखकर उत्सवो यस्मात् । हृदयेशः हृदयस्य
ईशः नाथः । रतगुरुः । रते स्त्रीपुंसयोः सङ्गमे मैथुने गुरुः । इति सप्त भर्तुः ॥ जारः पापपतिः ।
पापात्मकः पतिः । इति द्वे जारस्य ॥ मुख्यादन्यभर्तुरित्यर्थः ॥ १० ॥</c>


<v>कुमारभृत्या स्याद्बालतन्त्रं गर्भिण्यवेक्षणम् ।
गर्भाष्टमो देवमासो नाभिनालाऽमला स्मृता ॥ ११ ॥</v>
<c>कुमारभृत्या बालतन्त्रं
गर्भिण्यवेक्षणम् इति त्रीणि प्रसवकाले गर्भिणीपरिचर्यायाः गर्भाष्टमः देवमासः इति द्वे
गर्भग्रहणावधिकस्य अष्टममासस्य ॥ नाभिनाला अमला इति द्वे नाभिनालायाः ॥
॥ ११ ॥</c>


<v>आधानिकं पुंसवनं सीमन्तोन्नयनं च तत् ।
खल्लीटः खलितिः कल्लो बधिरः खोरखञ्जकौ ॥ १२ ॥</v>
<c>आधानिकं पुंसवनम् । पुमान् सूयतेऽनेन । सीमन्तोन्नयनम् । सीमन्तस्य तदाख्यगर्भसं-
स्कारस्य उन्नयनमुद्भावनम् । इति त्रीणि संस्काराणाम् एकैकमेकैकस्य ॥ खल्लीटः
खलितिः "खलतिः" इति द्वे खल्लाटस्य ॥ कल्लः बधिरः इति द्वे बधिरस्य ॥ खोरः खञ्जकः इति
द्वे खञ्जस्य ॥ १२ ॥</c>


;p{0051}
<v>दोर्गडुर्बाहुकुण्टः स्यादौषधं तु भिषग्जितम् ।
त्वक्‌पुष्पिका किलासं स्याच्छ्लीपदं पादगण्डिरः ॥ १३ ॥</v>
<c>दोर्गडुः बाहुकुण्टः इति द्वे बाहुकुण्टस्य ॥ औषधं भिषग्जितम्
इति द्वे औषधस्य ॥ त्वक्‌पुष्पिका । त्वचि पुष्पमिव त्वचः पुष्पमिव वा । किलासम् इति द्वे
किलासस्य ॥ श्लीपदम् । श्रीयुक्तं वृद्धियुक्तं पदमस्मात् । पादगण्डिरः "पादगण्डीरः" इति द्वे
श्लीपदस्य ॥ १३ ॥</c>


<v>योन्यर्शः कन्दसंज्ञः स्यात्किणः शुष्कव्रणोऽपि च ।
अजीर्णे वायुगण्डोऽन्तर्वमिश्चपलताशयः ॥ १४ ॥</v>
<c>योन्यर्शः । योनौ अर्शः । कन्दसंज्ञः किणः शुष्कव्रणः । शुष्कश्चासौ व्रणश्च ।
इति चत्वारि योन्यर्शसः ॥ वायुगण्डः । वायोर्गण्डः । अन्तर्वमिः । अन्तः स्थित एव वामयति
उद्गारशब्दं कारयति । चपलताशयः "पललाशयः" चपलतायाः चञ्चलतायाः आशयः । इति
त्रीणि अजीर्णस्य ॥ १४ ॥</c>


<v>पापरोगो रक्तवटी मसूर्यथ तमोव्रणः ।
वल्मीकोऽथातिसारोऽन्नगन्धिः स्यादुदरामयः ॥ १५ ॥</v>
<c>पापरोगः । पापश्चासौ रोगश्च । रक्तवटी रक्तवर्णा वटीव ।
मसूरी इति त्रीणि वसन्तरोग इति ख्यातायाः मसूरिकायाः ॥ तमोव्रणः वल्मीकः
इति द्वे वल्मीकस्य ॥ अतिसारः अतीसारोप्यत्र । अन्नगन्धिः । अन्नस्य गन्ध इव गन्धो यस्य ।
उदरामयः । उदरस्यामं रोगं याति नयति । इति त्रीणि अतिसारस्य ॥ १५ ॥</c>


<v>कुरण्डवृद्धः सिङ्‌घानशेटौ स्कन्दनरेचने ।
गर्भण्डो नाभिगुडकोऽभिमन्थो लोचनामये ॥ १६ ॥</v>
<c>कुरण्डवृद्धः सिङ्‌घानः
सिङ्‌घाणोप्यत्र । शेटः "खेशः" इति त्रीणि नासिकामलस्य ॥ केचित् कुरण्डस्य
इति वदन्ति । स्कन्दनं रेचनम् इति द्वे विरेचनस्य ॥ गर्भण्डः नाभिगुडकः इति द्वे नाभि-
गुडस्य ॥ अभिमन्थः इत्येकं लोचनामयस्य नेत्ररोगस्य ॥ १६ ॥</c>


<v>युवगण्डोऽवगण्डः स्यात्पित्तं मायुः पलङ्करः ।
श्लेष्मा बलाशो मांसं तु जरूथमथ शोणितम् ॥ १७ ॥</v>
<c>युवगण्डः । यूनां
गण्डः । अवगण्डः इति द्वे अवगण्डस्य ॥ पित्तं मायुः पलङ्करः "पलज्वरः" इति त्रीणि
पित्तस्य ॥ श्लेष्मा बलाशः "वलाशः" "रसाशः" इति द्वे श्लेष्मणः ॥ मांसं जरूथम् इति
द्वे मांसस्य ॥ शोणितम् ॥ १७ ॥</c>


<v>पलक्षारोऽथ मस्तिष्को मस्तलुङ्गोऽप्यथ स्नसा ।
वस्नसाऽथोऽधरमधु क्लीबे वक्त्रासवः पुमान् ॥ १८ ॥</v>
<c>पलक्षारः । पलस्य क्षारः । इति द्वे रक्तस्य ॥ मस्तिष्क
मस्ति परिणतिभेदं मुष्कति । मस्तलुङ्गः "मस्तुलुङ्‌गः" इति द्वे मस्तकस्थस्यस्नेहाकारद्रव्यस्य
स्नसा वस्नसा । वस्नं त्वक् स्यति । इति द्वे स्नायोः ॥ अधरमधु । अधरे ओष्ठे सम्भूतं मधु ।
वक्त्रासवः । वक्त्रे मुखे जातः आसवः । इति द्वे अधरमधुनः ॥ १८ ॥</c>


;p{0052}
<v>जिह्वामलं तु कुलुकं पिप्पिका दन्तजे मले ।
पिण्डोऽस्त्रियां कुलं क्षेत्रं शरीरं स्कन्धपञ्जरौ ॥ १९ ॥</v>
<c>जिह्वामलम् । जिह्वायाः
मलम् । कुलुकम् इति द्वे जिह्वामलस्य ॥ पिप्पिका इत्येकं दन्तजस्य मलस्य ॥ पिण्डः
कुलं क्षेत्रं शरीरं स्कन्धः पञ्जरः पिञ्जरोऽप्यत्र ॥ १९ ॥</c>


<v>शस्तं वपुः पुद्गलं स्यादाङ्गमङ्गं तु कोमलम् ।
पायुस्तनुह्रदो मार्ग उच्चारस्तु पुरीषणः ॥ २० ॥</v>
<c>शस्तं "जस्तं" वपुः पुद्गलम् आङ्गम् इति
दश शरीरस्य ॥ अङ्गम् इत्येकं कोमलाङ्गस्य ॥ पायुः तनुह्रदः मार्गः इति त्रीणि गुदस्य ॥
उच्चारः पुरीषणः इति द्वे उच्चारस्य ॥ २० ॥</c>


<v>भगं गुह्यं वराङ्गं च कलत्रं जन्मवर्त्म च ।
स्मरागारं रतिगृहमधोधस्थादिमेऽव्यये ॥ २१ ॥</v>
<c>भगं गुह्यं वराङ्गं कलत्रं जन्मवर्त्म । जन्मनो-
वर्त्म । स्मरागारं । स्मरस्य अगारम् । रतिगृहम् "रतगृहम्" । रतेर्गृहम् । अधः अधस्थात् । एतौ द्वौ
निपातौ स्याताम् ॥ २१ ॥</c>


<v>ना सन्धिरधरोऽवाच्यदेशश्च स्मरकूपकः ।
संसारमार्गश्च रतिकुहरं प्रकृतिः स्त्रियाम् ॥ २२ ॥</v>
<c>सन्धिः अधरः अवाच्यदेशः स्मरकूपकः । स्मरस्य कूपकः । संसारमार्गः ।
संसारस्य मार्गः तत एव हि बहिर्निर्गमनम् । रतिकुहरं । रतेः कुहरम् । प्रकृतिः "पृकृतिः" ॥ २२ ॥</c>


<v>पुष्पापत्यपथौ चाथ नितम्बः स्यात्कटीरकः ।
लिङ्गं तु लाङ्गलं शेफः साधनं मदनांकुशः ॥ २३ ॥</v>
<c>पुष्पपथः । पुष्पस्य ऋतुरुधिरस्य पथः । अपत्यपथः । अपत्यस्य पथः मार्गः इत्यष्टादश स्त्री-
चिह्नस्य ॥ नितम्बः कटीरकः इति द्वे नितम्बस्य ॥ लिङ्‌गं लाङ्गलं शेफः साधनं
मदनाङ्कुशः । मदनस्य कामस्य अङ्कुश इव ॥ २३ ॥</c>


<v>स्मरस्तम्भश्च कन्दर्पमुषलो ध्वज इत्यपि ।
स्त्रियां नागलता चाण्डकोषस्तु फलकोषकः ॥ २४ ॥</v>
<c>स्मरस्तम्भः । स्मरस्य कामस्य
स्तम्भः । कन्दर्पमुषलः । कन्दर्पस्य अनङ्गस्य मुषलः । "कन्दर्पमुसलः" "कन्दर्पमुशलः"
ध्वजः नागलता । नागाकारा लता । इति नव लिङ्ग इति ख्यातस्य पुरुषचिह्नस्य ॥
अण्डकोषः । अण्डयोः कोषः । फलकोषकः इति द्वे पुंसोऽङ्गावयवस्य ॥ २४ ॥</c>


<v>नाभिर्द्वयोस्तुन्दकूपी तुन्दिस्तुन्दीकरः पुमान् ।
अधोमर्मशकृद्‌द्वारमूरुः सक्थि च जाघनी ॥ २५ ॥</v>
<c>नाभिः ।
अयं तु नाभिशब्दः पुंस्त्रियोर्वर्त्तते । स्त्रियां वा ईङ् । "नाभी" तुन्दकूपी । तुन्दस्य कूपीव ।
तुन्दकूपिकाप्यत्र । तुन्दिः । "तुन्दिकः तुन्दी" अप्यत्र । क्वचित् "तुन्दः तुन्दिगडुः" ।
तुन्दीकरः इति चत्वारि नाभेः ॥ अधोमर्म शकृद्‌द्वारम् इति द्वे विष्ठामार्गस्य ॥ ऊरुः
सक्थि "शक्थि" जाघनी इति त्रीणि उरोः ॥ २५ ॥</c>


;p{0053}
<v>भुजा बाहा च बाहौ स्यात्कुलिर्हस्तो भुजादलः ।
कुचौ वक्षोरुहौ प्रोक्तौ हस्तपुच्छं तु कल्पुषम् ॥ २६ ॥</v>
<c>भुजा बाहा "बाहः" "बाहोऽश्वभुजयोः
पुमान" इति दामोदरः । इति द्वे भुजस्य ॥ कुलिः हस्तः भुजादलः । भुजायाः दलः इति त्रीणि
भुजादल इति ख्यातस्य हस्तस्य ॥ कुचः वक्षोरुहः । वक्षसि रोहति । वक्षोजोप्यत्र । इति द्वे
स्तनस्य ॥ हस्तपुच्छम् । हस्तस्य पुच्छमिव । कल्पुषम् "कल्मषम्" इति द्वे हस्तपुच्छस्य ॥
हस्तपश्चाद्भागस्येत्यर्थः ॥ २६ ॥</c>


<v>नखं पुनर्भवः कामाङ्‌कुशः स्यात्करकण्टकः ।
करेटुः करशूकश्च पुच्छट्यङ्‌गुलिमोटनम् ॥ २७ ॥</v>
<c>नखं पुनर्भवः कामाङ्कुशः । कामस्य अङ्कुश इव । करक-
ण्टकः । करस्य कण्टक इव । करेटुः "कारटः" करशूकः । करस्य शूक इव । इति षट्
नखानाम् ॥ पुच्छटी "पुच्छटिः" अङ्गुलिमोटनम् इति द्वे अङ्गुलिमोटनस्य ॥ २७ ॥</c>


<v>स्यात्काकलं कण्ठमणिर्नसा नस्या च नासिका ।
गन्धनाली च नासिक्यं वाग्दलं दन्तवाससि ॥ २८ ॥</v>
<c>काकलं । काकलकोऽप्यत्र । कण्ठमणिः । कण्ठे मणिरिव । इति द्वे ग्रीवायामुन्नत-
प्रदेशस्य ॥ नसा नस्या नासिका गन्धनाली । गन्धस्य नालीव । नासिक्यम् । नासिका
एव । इति पञ्च नासिकायाः ॥ वाग्दलं । वाचो दलम् । इत्येकं दन्तवाससीतिख्यातस्य
ओष्ठस्य ॥ २८ ॥</c>


<v>दन्तः खरुर्वक्रखुरो जम्भो हानुर्द्विजस्तथा ।
राजदन्तास्तु चत्वारो दशनानां पुरःस्थिताः ॥ २९ ॥</v>
<c>
दन्तः खरुः वक्रखुरः । वक्रः खुरो यस्य । जम्भः हानुः द्विजः ।
द्विर्जायते । इति षट् दन्तानाम् ॥ राजदन्ताः । इत्येकं पुरःस्थितानां चतुर्णां
महादन्तानाम् ॥ २९ ॥</c>


<v>गोधिभालौ महाशङ्‌खो देवदीपस्तु लोचनम् ।
अम्बकं चाथ नेत्राम्बु बाष्पो ना लोतमस्त्रियाम् ॥ ३० ॥</v>
<c>गोधिः भालः महाशङ्खः "महाशङ्खम्" । इति त्रीणि भाल-
नेवस्य ॥ देवदीपः । देवेषु इन्द्रियेषु दीप इव । लोचनम् अम्बकम् इति त्रीणि लोचनस्य ॥
नेत्राम्बु । नेत्रस्य नेत्रयोर्वा अम्बु । बाष्पः "बास्पः" लोतम् इति त्रीणि अश्रुणः ॥
अत्र बाष्पशब्दः पुँल्लिङ्गे लोतशब्दः पुनपुंसकयोः स्यादेव ॥ ३० ॥</c>


<v>कटाक्षकाक्षौ काकुस्तु जिह्वाऽथ प्रतिजिह्विका ।
सुधास्रवा च कर्णस्तु श्रोतः क्लीबे ध्वनिग्रहः ॥ ३१ ॥</v>
<c>कटाक्षः काक्षः इति
द्वे कटाक्षस्य ॥ ईषद्दर्शनस्याक्ष्णि इत्यर्थः । काकुः जिह्वा इति द्वे जिह्वायाः ॥ प्रति-
जिह्विका सुधास्रवा । सुधां स्रवति । "सुधाश्रवा" इति द्वे जिह्वामूलस्थमांस-
पिण्डस्य ॥ कर्णः श्रोतः । श्रोतः शब्दः क्लीबे नपुंसके स्यात् । ध्वनिग्रहः ॥ ३१ ॥</c>


;p{0054}
<v>स्याच्छब्दाधिष्ठानमथ कबरः केशगर्भकः ।
कबरी जूटकश्चाथ कौटीरः स्याज्जटा सटा ॥ ३२ ॥</v>
<c>शब्दाधिष्ठानम् । शब्दानाम् अधिष्ठानं स्थितिः । इति चत्वारि कर्णस्य ॥ कबरः केश-
गर्भकः । केशानां गर्भकः केशाः गर्भे यस्य वा । कबरी जूटकः "कूटकः" इति चत्वारि
केशपाश इति ख्यातायाः कबर्याः ॥ केशविन्यासस्य इत्यन्ये । कौटीरः जटा
सटा इति त्रीणि व्रतिनां केशसङ्‌घात इति ख्यातायाः जटायाः ॥ ३२ ॥</c>


<v>करारोटोङ्‌गुलीकः स्यात्ताडङ्कः कर्णदर्पणः ।
अन्दुकः पादकटकोऽभिषेकः स्नानमित्यपि ॥ ३३ ॥</v>
<c>करारोटः
अङ्गुलीकः "अङ्गुलीटः" इति द्वे अङ्गुलीयकस्य ॥ ताडङ्कः कर्णदर्पणः इति द्वे ताडङ्कस्य ॥
अन्दुकः पादकटकः इति द्वे पादकटकस्य ॥ अभिषेकः स्नानम् इति द्वे स्नानस्य ॥ ३३ ॥</c>


<v>पटच्चरो जीर्णवस्त्रं सिचयप्रोथशाटकाः ।
पटवापः पटमयं दुष्यं वस्त्रगृहं स्थलम् ॥ ३४ ॥</v>
<c>पटच्चरः जीर्णवस्त्रम् इति द्वे जीर्णवस्त्रस्य ॥ सिचयः प्रोथः शाटकः इति त्रीणि शाट-
कस्य ॥ पटवापः पटमयं दूष्यं वस्त्रगृहम् । वस्त्रेण निर्मितं गृहम् । स्थलम् । पटकुटी पट-
गृहादयोऽप्यत्र । इति पञ्च वस्त्रगृहस्य ॥ ३४ ॥</c>


<v>खरग्रहः खरगृहं कुवा तु स्थूलशाटकः ।
चोलोण्डुकः शिरोवेष्टे विरिङ्गिन्यवगुण्ठिका ॥ ३५ ॥</v>
<c>खरग्रहः खरगृहम् इति द्वे खरगृहस्य ॥
कुवा "श्विञ्चा" स्थूलशाटकः । स्यूलशाटिकादयोऽप्यत्र । इति द्वे स्थूलवस्त्रस्य सुगहना-
वृतेश्च ॥ चोलोण्डुकः "चेलोण्डकः" इत्येकम् उष्णीष इति ख्यातस्य शिरोवे-
ष्टस्य ॥ विरिङ्गिनी "निरिङ्गिनी" अवगुण्ठिका ॥ ३५ ॥</c>


<v>पाठी यवनिका सूर्यरक्तसंज्ञं तु कुङ्कुमम् ।
जागुडं दीपनं घस्रं सौरभं सुघृणं च तत् ॥ ३६ ॥</v>
<c>पाठी "पटा" यवनिका "जव-
निका" अप्यऽत्र । इति चत्वारि जवनिकेति प्रसिद्धायाः तिरस्करिण्याः ॥ सूर्य-
रक्तसंज्ञं सूर्य्यपर्य्यायनामानि रक्तपर्य्यायनामानि च । रक्तं शोणितं रविरप्यत्र । कुङ्कुमं जागुडं
दीपनं घस्त्रं सौरभं सुघृणम् । "सुघृणैयर्त्र जलाशयोदरे" इति नैषधम् । इति सप्त कुङ्कमस्य ॥ ३६ ॥</c>


<v>स्याद्रङ्गमातृका लाक्षा गन्धकाष्ठं तु गोङ्गकम् ।
कपिचञ्चलतैलाख्यः सिह्लोऽथ सरलद्रवः ॥ ३७ ॥</v>
<c>रङ्गमातृका लाक्षा इति द्वे लाक्षायाः ॥ गन्धकाष्ठं । गन्धयुक्तं काष्ठम् । गोङ्गकम् इति द्वे
अगरुचन्दन इति ख्यातस्य अगरुकाष्ठस्य ॥ कपिचञ्चलं "कपिचन्दनं" तैलं
सिह्लः इति त्रीणि सिह्लकस्य ॥ सरलद्रवः ॥ ३७ ॥</c>


;p{0055}
<v>दधिक्षीरघृताह्वः स्याद्धूनको वह्निवल्लभः ।
शालवेष्टः सर्जमणिः कस्तूरी गन्धचेलिका ॥ ३८ ॥</v>
<c>दधि क्षीरं घृतम् इति चत्वारि सर-
लद्रवस्य ॥ धूनकः वह्निवल्लभः । वह्नेर्वल्लभ उद्दीपकत्वात् । शालवेष्टः । शालस्य वेष्ट इव ।
सर्जमणिः । सर्जस्य शालस्य मणिरिव । इति चत्वारि धूनक इति प्रसिद्धस्य सर्जरसस्य ।
केचित्तु धूनकः वह्निवल्लभः इति द्वे धूनकस्य ॥ शालवेष्टः सर्ज्जमणिः इति द्वे शालवेष्ट-
स्य ॥ इति वदन्ति । कस्तूरी गन्धचेलिका । गन्धः चेलस्य यस्मिन् सा ॥ ३८ ॥</c>


<v>मदाह्वश्चाथ सञ्चारी धूपो गन्धपिशाचिका ।
रेणुसारस्तु कर्पूरश्चन्द्रभस्म हिमाह्वयः ॥ ३९ ॥</v>
<c>मदः
"मदाढ्यः" इति त्रीणि कस्तूर्याः ॥ संचारी धूपः गन्धपिशाचिका । गन्धः पिशाचानां
यस्मिन् सा । इति त्रीणि धूपस्य ॥ रेणुसारः "वणुसारः" रेणुरिव सारोऽस्य । रेणुसारकोऽप्यत्र ।
कर्पूरः । कर्पूरं नपुंसकलिङ्गे च । चन्द्रभस्म । चन्द्र इव शुभं भस्म यस्य । अथवा चन्द्रपर्या-
यनामकाः चन्द्रः शीतरश्मिः शीतांशुरित्यादयश्च । हिमाह्वयः हिमपर्यायनामकाः हिमः शिशिरः इत्या-
दयश्च ॥ ३९ ॥</c>


<v>वेधको मालयस्तु स्याच्छ्रीखण्डो रौहिणश्च सः ।
विच्छित्तिस्तु कषायः स्यात्समालम्भनमित्यपि ॥ ४० ॥</v>
<c>वेधकः इति पञ्च कर्पूरस्य ॥ मालयः । मलये तन्नामकपर्वते भवः । श्रीखण्डः
श्रियः शोभायाः खण्ड इत्र यत्र । रौहिणः इति त्रीणि चन्दनस्य ॥ विच्छित्तिः कषायः
समालम्भनम् इति त्रीणि कषायस्य ॥ ४० ॥</c>


<v>ललाटिका शङ्खचरी विष्टरः पीठमस्त्रियाम् ।
निषद्या खट्टिका सन्दी चातुरस्तु मसूरकः ॥ ४१ ॥</v>
<c>ललाटिका । ललाटे आबध्यते । शङ्ख-
चरी । शङ्खे ललाटास्थ्नि चरतीति । इति द्वे ललाटभूषणस्य ललाटस्थस्य चिह्नस्य
वा ॥ विष्टरः । "ऊर्द्ध्वकेशो भवेद्ब्रह्मा लम्बकेशस्तु विष्टरः" इति । "वामावृत्तिस्तु विष्टरः
इति च । पीठम् इति द्वे पीठस्य ॥ निपद्या खट्टिका सन्दी इति त्रीणि खट्वायाः ॥
"अष्टाभिः काष्ठखण्डैश्च कृता खट्वेति कथ्यते" इति । चातुरः मसूरकः इति द्वे उपबर्ह-
णस्य ॥ ४१ ॥</c>


<v>प्रतियत्नस्तु रचना कटकोलः पतद्‌ग्रहः ।
पूगपीठं च दीपस्तु स्नेहाशः कज्जलध्वजः ॥ ४२ ॥</v>
<c>प्रतियत्नः रचना इति द्वे रचनायाः ॥ कटकोलः पतद्‌ग्रहः । पतत्‌
मुखादिभ्यः स्रवत् जलादि गृह्णाति । पूगपीठम् । पूगस्य इव पीठमस्य । इति त्रीणि पतद्‌ग्रह
इति ख्यातस्य पात्रभेदस्य ॥ दीपः स्नेहाशः । स्नेहमश्नाति । कज्जलध्वजः ।
कज्जल एव ध्वजोऽस्य ॥ ४२ ॥</c>


<v>दशेन्धनो गृहमणिर्दोषातिलक इत्यपि ।
शिखातरुर्दीपवृक्षो ज्योत्स्नावृक्षोऽथ लोचकः ॥ ४३ ॥</v>
<c>दशेन्धनः । दशा वर्तिकैव इन्धनं यस्य । गृहमणिः । गृहस्थ
मणिरिव । दोषातिलकः । दोषायाः तिलक इव । इति षट् प्रदीपस्य ॥ शिखातरुः ।
शिखायाः दीपशिखायास्तरुरिव । दीपवृक्षः । दीपश्चासौ वृक्षश्च । दीपस्याधारो वृक्षो वा ।
ज्योत्स्नावृक्षः इति त्रीणि दीपवृक्षस्य ॥ लोचकः ॥ ४३ ॥</c>


;p{0056}
<v>कज्जले स्यादिरिपके कन्दुकश्चोदनागुडः ।
निश्चुक्कणं दन्तशाणं पिष्टातो धूलिगुच्छकः ॥ ४४ ॥</v>
;c{इति मनुष्यवर्गः ॥ ६ ॥}
<c>इत्येकं कज्जलस्य ॥ स्यादि
त्यन्वयः । कन्दुकः चोदनागुडः । चोदनायै गुड इव । इति द्वे इरिपकस्य ॥ क्वचित्
गिरिपके इति पाठः । कन्दुकस्येत्यर्थः । निश्चुक्कणं दन्तशाणम् इति द्वे दन्तशाणस्य ॥
पिष्टातः धूलिगुच्छकः "धूलिगुत्सकः" । धूलिप्रचुरः गच्छः अस्य । इति द्वे पटवासनार्थं
कृतस्य चूर्णगन्धद्रव्यस्य ॥ ४४ ॥ इति मनुष्यवर्गः ॥ ६ ॥</c>


<v>वंश्यः कुल्यश्च वीज्यः स्याद्‌ब्रह्मचारी वटुः समौ ।
स्याद्वटूकरणन्तूपनयनं गृहमेधिनिं ॥ १ ॥</v>
<c>वंश्यः कुल्यः ।
कुले भवः कुलाय हितो वा । वीज्यः । विशेषेण इज्यः । इति त्रीणि वंश्यस्य ॥ क्वचित्‌
कुलीनस्य ॥ च । "कुल्यः कुलीनोऽभिजातः कौलेय कमहाकुलौ । जात्यो गोत्रं तु सन्ता-
नोऽन्ववायोऽभिजनः कलम् । अन्वयो जननं वंश" इति हैमः । ब्रह्मचारी वटुः इति द्वे ब्रह्म-
चारिणः ॥ वटूकरणम् उपनयनम् इति द्वे उपनयनस्य ॥ १ ॥</c>


<v>ज्येष्ठाश्रमी गृही वानप्रस्थो वैखानसोऽग्रहः ।
वत्र्कजस्त्वनमो विप्रो वर्णज्येष्ठः कठो द्विजः ॥ २ ॥</v>
<c>ज्येष्ठाश्रमी गृही
इति द्वे गृहिणः गृहमेधिनश्च ॥ यो गृहे दरिर्मेधते संगच्छते स गृहमेधी तस्य ।
वानप्रस्थः । वने वनसमूहे प्रतिष्ठतीति वनप्रस्थः । स एव वानप्रस्थः । "गृहस्थस्तु यदा
पश्येद्वलीपलितमात्मनः । पुत्रेषु दारान्निक्षिप्य वनं गच्छेत्सहैव वा" इति । वैखानसः "वैखा-
नशः" । "बैखानसेभ्यः श्रुतरामवार्ता" इति भट्टिः । अग्रहः "अगृहः" । नास्ति ग्रहः परिग्रहः
अस्य । इति त्रीणि वानप्रस्थ इति ख्यातस्य तापसभेदस्य ॥ वत्र्कजः । वत्र्कात्
मुखाज्जायते । अनमः विप्रः वर्णज्येष्ठः । वर्णेषु वर्णानां वा ज्येष्ठः प्रथममुत्पन्नत्वात् । केचित्तु
वर्णज्येष्ठः क्षत्त्रिय एवेति पठन्ति । कठः । कठ इति प्रोक्तायाः ऋग्वेदशाखायाः अध्यायकत्वात् ।
द्विजः । द्विर्जायते । प्रथमं मातृगर्भाद्द्वितीयमुपनयनसंस्कारादिति वचनात् ॥ २ ॥</c>


<v>मैत्रः पुनरुक्तजन्मा स्यादथ ब्राह्मणायनः ।
शुद्धसन्तानजो विप्रः श्रौत्रं श्रोत्रियतां विदुः ॥ ३ ॥</v>
<c>मैत्रः पुन-
रुक्तजन्मा इत्यष्टौ विप्रस्य ॥ ब्राह्मगायनः इत्येकं शुद्धकुलोत्पन्नस्य विप्रस्य ॥ श्रौत्रं
श्रोत्रियता इति द्वे वेदाध्ययनातुरतस्य ब्राह्मणस्य ॥ तदुक्तम् –"एकां शाखां
सकल्पां वा षड्भिरङ्गैरधीत्य च । षट्कर्मनिरतो विप्रः श्रोत्रियो नाम धर्मवित्" इति ॥ ३ ॥</c>


;p{0057}
<v>स्यादक्षरमुखः कालाक्षरिकः शिक्षिताक्षरः ।
काव्यस्य–कर्ता भविनी गुणनी शीलनं स्मृतम् ॥ ४ ॥</v>
<c>अक्ष-
रमुखः । अक्षराणि मुखे यस्य । कालाक्षरिकः । काले अक्षराण्यधीयते । शिक्षिताक्षरः ।
शिक्षितानि अक्षराणि येन । काव्यस्य–कर्ता । इति चत्वारि शिक्षिताक्षरस्य ॥ भविनी 
"भविनंः" गुणनी शीलनम् इति त्रीणि पाठनिश्चयस्य ॥ ४ ॥</c>


<v>क्रियाकरो नवच्छात्रः कार्पटिकः स मर्मवित् ।
पर्षत्परिषदो गोष्ठी राजसूयो नृपाध्वरः ॥ ५ ॥</v>
<c>क्रियाकरः । क्रियां करोति ।
नवच्छात्रः । नवश्चासौ छात्रश्च । इति द्वे नवच्छात्रस्य ॥ कार्पटिकः । कर्पटेन काषायवस्त्रेण
चरति । मर्मविद् । मर्म जानाति । इति द्वे कर्पटिकस्य तीर्थयात्रोद्यतस्य ॥
पर्षद् परिषदः । परितः सीदति गच्छति । गोष्ठी । गावोऽनेका वाचः तिष्ठन्त्यत्र । इति त्रीणि
सभायाः ॥ राजसूयः । राज्ञा सूयते । नृपाध्वरः । नृपाणाम् अध्वरः ॥ ५ ॥</c>


<v>ऋतूत्तमश्चाऽथ चान्द्रायणमिन्दुव्रतं स्मृतम् ।
हवनी होमकुण्डं स्यान्महावीरो मखानलः ॥ ६ ॥</v>
<c>क्रतूत्तमः
"क्रतुतमः" इति त्रीणि राजमात्रकर्तव्ययज्ञभेदस्य ॥ चान्द्रायणम् । चान्द्रस्य चन्द्रलोक-
स्यायनं यस्मात् । इन्दुव्रतम् । इन्दोश्चन्द्रलोकगमनं व्रतमस्यं । इति द्वे चान्द्रायण इति
प्रसिद्धस्य व्रतस्य ॥ स्मृतं ज्ञातम् । हवनी । हूयतेऽस्याम् । होमकुण्डम् । होमार्थं कुण्डं
पात्रं स्थानं वा । इति द्वे यज्ञकुण्डस्य ॥ महावीरः । महांश्चाऽसौ वीरश्च । मखानलः ।
मखस्य यज्ञस्य अनलः । इति द्वे यज्ञाग्नेः ॥ स्यादित्यन्वयः ॥ ६ ॥</c>


<v>होमधूमस्तु निगणो होमभस्म तु वैष्टुभम् ।
आर्यकं पिण्डदानादिपितृकार्यमथो हविः ॥ ७ ॥</v>
<c>होमधूमः । होमे
जातः धूमः । निगणः इति द्वे होमधूमस्य ॥ होमभस्म । होमे जातं भस्म । वैष्टु-
भम् इति द्वे होमभस्मनः ॥ आर्यकम् इत्येकं पिण्डदानादिपितृकार्यस्य ॥
हविः ॥ ७ ॥</c>


<v>होत्रं हविष्यं सान्नाय्यं पाठको धर्मभाणकः ।
सभ्यास्तु प्राश्निका देवद्रोणी यात्रा दिवौकसाम् ॥ ८ ॥</v>
<c>होत्रं हविष्यं सान्नाय्यम् इति चत्वारि हविषः ॥ पाठकः धर्मभा-
णकः । धर्मं भणति । इति द्वे पाठकस्य ॥ सभ्याः प्राश्निकाः इति द्वे सभ्या-
नाम् ॥ देवद्रोणी । देवानां द्रोणी । इत्येकं देवयात्रायाः ॥ ८ ॥</c>


<v>इष्टापूर्तं तदेकोक्त्या यागखातादि कर्म्म यत् ।
यज्ञद्रव्यन्तु पात्रीयं प्राघुणस्त्वतिथिर्द्वयोः ॥ ९ ॥</v>
<c>इष्टापूर्तम् । इष्टं च
पूर्तं च द्वयोः समाहारः पूर्वपददीर्घः । यागखातादि यत् कर्म भवेत् तत् एकोक्त्या एकवचनेन
इष्टापूर्तमिति कथ्यते । पूर्त्तं यथा–"वापीकूपतडागादि देवतायतनानि च । अन्नप्रदानमारामः
पूर्तमित्यभिधीयते" इति । इत्येकम् अग्निहोत्रादेरिष्टकर्मणः ॥ यज्ञद्रव्यम् । यज्ञस्यार्थं
द्रव्यम् । पात्रीयम् इति द्वे यज्ञद्रव्यस्य ॥ प्राघुणः अतिथिः इति द्वे अतिथेः ॥ कौशली
कुशलप्रश्नः इति द्वे कुशलप्रश्नस्य ॥ समीची वन्दना इति द्वे वन्दनायाः ॥ मता
ज्ञातेत्यर्थः ॥ ९ ॥</c>


;p{0058}
<v>कौशली कुशलप्रश्नः समीची वन्दना मता ।
उपोषणन्तूपवासो रोगाद्यैर्लङ्‌घनं च तत् ॥ १० ॥</v>
<c>उपोषणम् उपवासः इति द्वे अहोरात्राभोजन इति ख्यातस्य
उपवास्य ॥ लङ्‌घनम् इत्येकं रोगोपवासस्य ॥ १० ॥</c>


<v>दव्‌यन्तरे त्र्यन्तरे भुक्तमाहुः षष्ठान्नकालकम् ।
राद्धं सिद्धमथो चारुव्रता मासोपवासिनी ॥ ११ ॥</v>
<c>षष्ठान्नकालकम् । षष्ठे दिवसे
भक्ष्यान्नकालो यत्र । षष्ठान्नकालोऽप्यत्र । क्वचित् "षष्ठालुकालकम्" । राद्धं सिद्धम् इति त्रीणि
द्व्यन्तरत्र्यन्तरभुक्तस्य व्रतभेदस्य ॥ चारुव्रता । चारु व्रतमस्याः । मासोपवासिनी । मासे
उपवासोऽस्याः । इति द्वे मासोपवासिन्याः ॥ ११ ॥</c>


<v>स्याद्गायत्री तु सावित्री ब्रह्मारण्यं तु पाठभूः ।
पवित्रं यज्ञोपवीतं ब्रह्मसूत्रं द्विजायनी ॥ १२ ॥</v>
<c>गायत्री सावित्री इति द्वे गाय-
त्र्याः ॥ स्यादित्यन्वयः । ब्रह्मारण्यम् । ब्रह्मणः आरण्यम् । पाठभूः । पाठस्य भूः भूमिः ।
इति द्वे वेदपाठभुवः ॥ पवित्रं यज्ञोपवीतं ब्रह्मसूत्रं द्विजायनी इति चत्वारि यज्ञोपवी-
तस्य ब्रह्मप्रतिपादकस्य शारीरिकसूत्रस्य च ॥ १२ ॥</c>


<v>कच्छा कच्छटिका कक्षापटी कौपीनमित्यपि ।
बैडालव्रतिकः सर्वाभिसन्धी छद्मतापसः ॥ १३ ॥</v>
<c>कच्छा कच्छटिका
कक्षापटी "कक्षाघटी" कौपीनम् इति चत्वारि कौपीनस्य व्रतस्य ॥ बैडालव्रतिकः ।
बिडालव्रतमस्त्यस्य । सर्वाभिसन्धी । सर्वत्र आचरणे अभिसन्धाऽस्त्यस्य । छद्मतापसः । छद्मना
छलेन तापसः । इति त्रीणि लोकप्रतारणार्थं तापसताख्यापनाय तापसलिङ्ग-
धारिणः छद्मतापसस्य ॥ १३ ॥</c>


<v>कमण्डलुश्चैत्यमुखो जोतिण्टा तु महाव्रती ।
उरस्कटः पञ्चवटो बालयज्ञोपवीतकम् ॥ १४ ॥</v>
<c>कमण्डलुः । मण्डनं मण्डः कस्य जलस्य मण्डं लाति ।
चैत्यमुखः । चैत्यमिव मुखं यस्य । इति द्वे कमण्डलोः ॥ जोतिण्टा "जोतिण्टाः" महाव्रती ।
महत् व्रतमस्याम् । उरस्कटः । उर: कट्यते आव्रियतेऽनेन । पञ्चवटः । पञ्च वटाः यत्र ।
बालयज्ञोपवीतकम् इति पञ्चो उरस्कटस्य ॥ १४ ॥</c>


<v>भाले तिस्रो भस्मरेखास्त्रिपुण्ड्रकमथर्षयः ।
शापास्त्राः सत्यवचसो व्यासाद्यास्तु महर्षयः ॥ १५ ॥</v>
<c>त्रिपुण्ड्रकम् । त्रयाणां पुण्ड्राणाम् इक्षु-
वदाकाराणां समाहारः । स्वार्थे कन् । त्रिपुण्ड्रमप्यत्र । "वक्राः ललाटगास्तिस्रो भस्मरेखा-
स्त्रिपुण्ड्रकम्" इति । इत्येकं भाले ललाटे तिसृणां भस्मरेखाणाम् । ऋषयः
शापास्त्राः । शाप एवास्त्रं येपाम् । सत्यवचसः । सत्यानि वचांसि येपाम् । इति त्रीणि
ऋषीणाम् । व्यासाद्याः इत्येकं महर्षीणाम् ॥ १५ ॥</c>


;p{0059}
<v>परमर्षयस्तु भेलाद्या देवर्षयः कणादयः ।
ब्रह्मर्षयो वसिष्ठाद्याः सुश्रुताद्याः श्रुतर्षयः ॥ १६ ॥</v>
<c>भेलाद्याः इत्येकं परमऋषी-
णाम् ॥ कणादयः इत्येकं देवऋषीणाम् । वसिष्ठाद्याः इत्येकं ब्रह्मऋषीणाम् ॥
सुश्रुताद्याः इत्येकं श्रुतऋषीणाम् ॥ १६ ॥</c>


<v>ऋतर्पणादयो राजर्षयः काण्डर्षयस्त्वमी ।
जैमिन्याद्या नारदस्तु कपिवक्रो विधातृभूः ॥ १७ ॥</v>
<c>ऋतर्पणादयः "ऋतुपर्णादयः" इत्येकं राज-
र्षीणाम् । जैमिन्याद्याः इत्येकं काण्डर्षीणाम् ॥ नारदः कपिवक्रः विधातृभूः इति त्रीणि
नारदस्य ॥ १७ ॥</c>


<v>देवब्रह्मा देवलश्च दुर्वासास्तु कुसारणिः ।
प्राचेतसस्तु वाल्मीकिः कविज्येष्ठः कुशीवशः ॥ १८ ॥</v>
<c>देवब्रह्मा देवलः इति द्वे देवल इति ख्यातस्य ऋषेः ॥
दुर्वासाः कुसारणिः इति द्वे अत्रिपुत्रस्य दुर्वाससः ॥ प्राचेतसः वाल्मीकिः कवि-
ज्येष्ठः कुशीवशः ॥ १८ ॥</c>


<v>अपि वल्मीकवाल्मीकौ कृतकोटिस्तु काश्यपः ।
कृष्णद्वैपायनो वेदव्यासः स्यात्सत्यभारतः ॥ १९ ॥</v>
<c>वल्मीकः वाल्मीकः । "वाल्मिकिः" अप्यत्र । इति षट्
वाल्मीकऋषेः ॥ कृतकोटिः काश्यपः इति द्वे काश्यपऋषेः ॥ कृष्णद्वैपायनः वेद-
व्यासः सत्यभारतः ॥ १९ ॥</c>


<v>पाराशरिः सात्यवतो माठरो बादरायणः ।
वसिष्ठा रुन्धतीनाथौ विश्वामित्रस्तु गाधिजः ॥ २० ॥</v>
<c>पाराशरिः सात्यवतः माठरः बादरायणः इति सप्त व्यासऋषेः ॥
वसिष्ठः अरुन्धतीनाथः इति द्वे वसिष्ठऋषेः ॥ विश्वामित्रः गाधिजः इति द्वे विश्वामित्रऋषेः
॥ २० ॥</c>


<v>गौतमस्तु शतानन्दः कणादः काश्यपः समौ ।
धन्वन्तरिर्दिवोदासः काशिराजः सुधोद्भवः ॥ २१ ॥</v>
<c>गौतमः शतानन्दः इति द्वे गौतमऋषेः ॥ कणादः काश्यपः इति द्वे कणादऋषेः ॥
धन्वन्तरिः दिवोदासः काशिराजः सुधोद्भव इति चत्वारि धन्वन्तरेः ॥ २१ ॥</c>


<v>पालकाख्यो गणपतिकरेणुरुचिरासुतः ।
विष्णुगुप्तस्तु कौण्डिण्यश्चाणक्यो द्रोमिणोंऽशुलः ॥ २२ ॥</v>
<c>पालकाख्यः
"पालकाप्यः" गणपतिसुतः "गणवतीसुतः" करेणुसुतः रुचिरासुतः इति चत्वारि पालकादेः ॥
प्रत्येकं द्वयं द्वयं च । विष्णुगुप्तः कौण्डिण्यः "कौटिल्यः" चाणक्यः द्रोमिणः "द्रामिलः"
अंशुलः "अङ्गुलः" ॥ २२ ॥</c>


;p{0060}
<v>वात्स्यायनो मन्दनांगः पक्षिलस्वामिनावपि ।
उपवर्षो हलभृतिः कृतकोटिरयाचितः ॥ २३ ॥</v>
<c>वात्स्यायनः मन्दनागः "मल्लनागः" पक्षिलः स्वामी इति
नव चाणक्यस्य ॥ उपवर्षः हलभृतिः । हलेन भृतिः पोषणं यस्य । कृतकोटिः अयाचितः
इति चत्वारि उपवर्षस्य ॥ २३ ॥</c>


<v>पाणिनिस्त्वाहिको दाक्षीपुत्रः शालङ्किपाणिनौ ।
शालोत्तुरीयोऽथ व्याडिर्विन्ध्यस्थो नन्दिनीसुतः ॥ २४ ॥</v>
<c>पाणिनिः । पणनं पंणः ततः अस्त्यर्थे इनिः । तदप-
त्यम् अण् प्रत्ययः । तस्य छात्रः इन्प्रत्ययश्च । आहिकः दाक्षीपुत्रः । दाक्ष्याः पुत्रः ।
शालङ्की । शालङ्क्यां भवः । पाणी शालोत्तुरीयः । शालोत्तुरे ग्रामे भवः । इति षट् पाणिनि-
ऋषेः ॥ व्याडिः विन्ध्यस्थः नन्दिनीसुतः । नन्दिन्याः सुतः पुत्रः ॥ २४ ॥</c>


<v>मेधावी चाऽथ मेधाजित्कात्यः कात्यायनश्च सः ।
पुनर्वसुर्वररुचिर्गोनर्दीयः पतञ्जलिः ॥ २५ ॥</v>
<c>मेधावी इति
चत्वारि व्याडेः ॥ मेधाजित् कात्यः कात्यायनः पुनर्वसुः वररुचिः इति पञ्च कात्याय-
नस्य ॥ गोनर्दीयः । गोनर्दे तन्नामकपर्वतसमीपे देशे भवः । "गोनन्दीयः" पतञ्जलिः । पतन्
अञ्जलिर्यस्मै ॥ २५ ॥</c>


<v>चूर्णिकृद्भाष्यकारश्च हरिर्भर्तृहरिः स्मृतः ।
रघुकारः कालिदासो मेधारुद्रश्च कोटिजित् ॥ २६ ॥</v>
<c>चूर्णीकृत्‌ । चूर्णिं महाभाष्यं करोतीति । भाष्यकारः इति चत्वारि पत-
ञ्जलिमुनेः । हरिः भर्तृहरिः इति द्वे भर्तृहरिकवेः ॥ रघुकारः कालिदासः मेधारुद्रः ।
मेधया रुद्रः । कोटिजित् इति चत्वारि कालिदासकवेः ॥ २६ ॥</c>


<v>भारविः शत्रुलुम्पः स्याद्भवभूतिस्तु विस्मृतः ।
भूगर्भोऽप्यऽथ यः प्रातः स्मर्यते शुभकाम्यया ॥ २७ ॥</v>
<c>भारविः शत्रुलुम्पः
"शतपुष्पः" । शतं पुष्पाणि यस्य । इति द्वे भारविकवेः ॥ भवभूतिः विस्मृतः भूगर्भः
इति त्रीणि भवभूतिकवेः ॥ २७ ॥</c>


<v>स सुगृहीतनामा स्यात्पैण्डिन्यं भैक्षजीविका ।
पाषाण्डकौलिको खञ्जनरतं यतिमैथुनम् ॥ २८ ॥</v>
<c>सुगृहीतनामा इत्येकं शुभकाम्यया प्रातःस्म-
रणीयस्य पूण्यकीर्तनस्य जनस्य ॥ पैण्डिन्यं भैक्षजीविका इति द्वे भिक्षाजीविनः ॥
पाषाण्डः "पाखण्डः" इत्यपि । कौलिकः इति द्वे वेदाचारत्यागिनः पाषाण्डस्य ॥ खञ्ज-
नरतं यतिमैथुनम् इति द्वे यतिगोप्यरतेः ॥ २८ ॥</c>


<v>अभावादङ्गनात्यागस्तुरगब्रह्मचर्यकम् ।
मुखघण्टा हुलहुली नागवीटस्तु टात्करः ॥ २९ ॥</v>
<c>तुरगब्रह्मचर्यकम् इत्येकम् अभा-
वात् स्त्रीत्यागस्य ॥ मुखघण्टा हुलहुली इति द्वे मुखघण्टायाः ॥ नागवीटः "नागरीटः"
टात्करः "टाङ्करः" ॥ २९ ॥</c>


;p{0061}
<v>खटकस्त्यक्षरश्चाऽथ दारकर्म करग्रहः ।
वाधुक्यं च विवाहः स्यात्कुहलिः पूगपुष्पिका ॥ ३० ॥</v>
<c>खटकः त्यक्षरः इति चत्वारि नागवीटस्य ॥ दारकर्म ।
दारौपयिकं दारसम्पादकं कर्म । करग्रहः । करस्य वधूकरस्य वरेण ग्रहो ग्रहणं यत्र ।
वाधुक्यं विवाहः इति चत्वारि विवाहस्य ॥ कुहलिः । कुत्सितं हलति । पूग-
पुष्पिका इति द्वे विवाहपुष्पादेः ॥ ३० ॥</c>


<v>नान्दीको तोरणस्तम्भो सुरतं त्वभिमानितम् ।
घर्षितं सम्प्रयोगो ना रतं चाब्रह्मचार्यकम् ॥
उपसृष्टं त्रिभद्रं च क्रीडारत्नं महासुखम् ॥ ३१ ॥</v>
;c{इति ब्रह्मवर्गः ॥ ७ ॥}
<c>नान्दीकः तोरणस्तम्भः इति द्वे मङ्गलस्त-
म्भस्य ॥ सुरतम् अभिमानितं घर्षितं सम्प्रयोगः । पु० । रतम् अब्रह्मचर्यकम् उपसृष्टं
त्रिभद्रं क्रीडारत्नं महासुखम् इति दश सुरतस्य ॥ ३१ ॥ इति ब्रह्मवर्गः ॥ ७ ॥</c>


<v>द्विजलिङ्गी नृपः क्षत्त्रः क्षत्त्रियोऽथ प्रजेश्वरः ।
राजाधिपौ मण्डलेश एकजन्मा भयापहः ॥ १ ॥</v>
<c>द्विज‌‌‌-
लिङ्गी नृपः क्षत्त्रः क्षत्त्रियः इति चत्वारि क्षत्त्रियस्य ॥ प्रजेश्वरः । प्रजानाम् ईश्वरः । राजा
अधिपः इति त्रीणि राज्ञः ॥ मण्डलेशः । मण्डलस्य ईशः स्वामी । एकजन्मा भयापहः इति
त्रीणि मण्डलेशस्य ॥ १ ॥</c>


<v>स्कन्धावारस्तु कटकः शिबिरं तु बलस्थितिः ।
आदिराजः पृथुर्वैन्यः काकुत्स्थस्तु पुरञ्जयः ॥ २ ॥</v>
<c>स्कन्धावारः कटकः इति द्वे युद्धार्थमुद्युक्तसैन्यानां
स्थापनस्य ॥ शिबिरं बलस्थितिः इति द्वे सैन्यनिवासस्थानस्य ॥ आदिराजः पृथुः
वैन्यः । वेनस्य दक्षिणबाहुमन्थनेन जातः । इति त्रीणि सूर्यवंश्यस्य नृपस्य । काकुत्स्थः
पुरञ्जयः इति द्वे सूर्यवंश्यस्य काकुत्स्थस्य नृपस्य ॥ २ ॥</c>


<v>यौवनाश्वस्तु मान्धाता खट्वाङ्गस्तु दिलीपराट्‌ ।
रामो दाशरथिः कौशल्यायनिर्दशकण्ठजित् ॥ ३ ॥</v>
<c>यौवनाश्वः । युवनाश्वस्य
राज्ञः अपत्यम् । मान्धाता । माम् इन्द्रियं धयति । "मामयं धास्यतीत्यस्मात्‌ मान्धाताऽसौ प्रकी-
र्तितः" इति । इति द्वे युवनाश्वराजपुत्रस्य मान्धातृनृपस्य ॥ खट्वाङ्गः "खट्टाङ्गः"
दिलीपराट् इति द्वे दिलीपस्य नृपस्य ॥ रामः दाशरथिः । दशरथस्यापत्यम् । कौश-
ल्यायनिः । कौशल्यायाः अपत्यम् । कौसल्यायनिरप्यत्र । दशकण्ठजित् । दशकण्ठं रावणं
जयति । इति चत्वारि दशरथपुत्रस्य रामस्य ॥ ३ ॥</c>


<v>मैथिली जानकी सीता वैदेही भूमिजा च सा ।
रामपुत्रौ कुशलवावेकयोक्त्या कुशीलवौ ॥ ४ ॥</v>
<c>मैथिली जानकी सीता वैदेही
भूमिजा इति पञ्च सीतादेव्याः ॥ कुशः लवः इति द्वे रामपुत्रयोः प्रत्येकमेकैक-
मेकैकस्य ॥ कुशीलवौ । कुशश्च लवश्चेति द्वन्द्वः । निपातनात् ईकारः । इत्येकम् एकयोक्त्या
रामपुत्रयोः ॥ ४ ॥</c>


;p{0062}
<v>सौमित्रिर्लक्ष्मणो मेघनादजिच्चाथ रावणः ।
राक्षसेन्द्रो दशमुखो लङ्केशो धनदानुजः ॥ ५ ॥</v>
<c>सौमित्रिः । सुमित्रायाः अपत्यम् । लक्ष्मणः मेघनादजित् इति त्रीणि
रामभ्रातुर्लक्ष्मणस्य ॥ रावणः । रवणस्यापत्यम् राक्षसेन्द्रः । राक्षसानाम् इन्द्रः । दशमुखः ।
दश मुखानि यस्य । अत्र मुखशब्दः उपाये वर्तते । लङ्केशः । लङ्कायाः ईशः । धनदानुजः । धनदस्य
कुबेरस्य अनुजः कनीयभ्राता ॥ ५ ॥</c>


<v>मन्दोदरीशः पौलस्त्यो मेघनादस्तु शक्रजित् ।
हनूमान्हनुमानाञ्जनेयो योगचरानिली ॥ ६ ॥</v>
<c>मन्दोदरीशः पौलस्त्यः । पुलस्तस्यापत्यम् । इति सप्त
रावणस्य ॥ मेघनादः । मेघस्येव नादो यस्य । शक्रजित् इति द्वे मेघनादस्य ॥ हनू-
मान् हनुमान् आञ्जनेयः । अञ्जना नाम वानरी तस्या अपत्यम् । योगचरः आनिलिः ॥ ६ ॥</c>


<v>हिडिम्बारमणो रामदूतश्चैवार्जुनध्वजः ।
ऐन्द्रिस्तु बाली बालिश्च सुग्रीवो रविनन्दनः ॥ ७ ॥</v>
<c>हिडिम्बारमणः । हिडिम्बा राक्षसी तस्या रमणः पतिः । रामदूतः । रामस्य दूतः । अर्जुन-
ध्वजः इत्यष्टौ हनुमतः ॥ ऐन्द्रिः । इन्द्रस्य अपत्यम् । बाली । बालिः । क्वचित् "वाली"
"वालिः" इति त्रीणि इन्द्रपुत्रस्य कपिराजस्य ॥ सुग्रीवः । सुष्ठु ग्रीवाऽस्य । रविनन्दनः ।
रवेः नन्दनः पुत्रः । इति द्वे सूर्यपुत्रस्य वानरराजस्य ॥ ७ ॥</c>


<v>ऐलः पुरूरवो बौधिरुर्वशीवल्लभश्च सः ।
ययातिर्नाहुषिः शाकुन्तलेयो भरतः स्मृतः ॥ ८ ॥</v>
<c>ऐलः । इलायाः तन्ना-
मिकायाः देव्या अपत्यम् । पुरूरवः बौधिः । बुधस्य तन्नाम्नः चन्द्रवंशीयनृपस्य अपत्यम् । उर्व-
शीवल्लभः । उर्वश्याः वल्लभः प्रियः । इति चत्वारि पुरूरव इति ख्यातस्य चन्द्रवं-
शीयनृपस्य ॥ ययातिः । नाहुषिः । नहुषस्याऽपत्यम् । इति द्वे ययातिरिति ख्यातस्य
नृपस्य ॥ शाकुन्तलेयः । शकुन्तलाया अपत्यम् । भरतः ॥ ८ ॥</c>


<v>दौष्मन्तिः सर्वदमनोऽर्जुनो बाहुसहस्रभृत् ।
हैहयः कार्तवीर्यश्च पुण्यश्लोकस्तु बाहुकः ॥ ९ ॥</v>
<c>दौष्मन्तिः । दुष्मन्तस्या-
पत्यम् । सर्वदमनः । सर्वान् दाम्यति । इति चत्वारि दुष्मन्तपुत्रस्य भरतनृपस्य ॥
अर्जुनः । बाहुसहस्रभृत् । हैहयः । हैहयानां तन्नामकदेशविशेषाणाम् अधिपः । हैहयेश्वरोऽप्यत्र ।
कार्तवीर्यः । इति चत्वारि कार्तवीर्य इति ख्यातस्य पाण्डवनृपस्य ॥ पुण्यश्लोकः ।
बाहुकः ॥ ९ ॥</c>


<v>नलोऽश्वविन्नैषधश्च महाभीष्मस्तु शान्तनुः ।
प्रातीपोऽस्य प्रिया काली दासेयी च झषोदरी ॥ १० ॥</v>
<c>नलः । अश्ववित् । नैषधः । निषधानां जनपदानामधिपतिः । इति पञ्च चन्द्र-
वंशीयनृपस्य नलस्य ॥ महाभीष्मः शान्तनुः प्रातीपः "प्रतीपः" इति त्रीणि चन्द्र-
वंशीयप्रतीपराजपुत्रस्य शान्तनोः ॥ काली दासेयी झषोदरी ॥ १० ॥</c>


;p{0063}
<v>विचित्रवीर्या चित्राङ्गदसूर्योजनगन्धिका ।
व्यासमाता सत्यवती गाङ्गेयो गान्दिनीसुतः ॥ ११ ॥</v>
<c>विचित्र-
वीर्या । विचित्रमाश्चर्य्यं वीर्यमस्याः । चित्राङ्गदसूःयोजनगन्धिका । योजनं गन्धः अस्याः । व्यास-
माता सत्यवती इत्यष्टौ व्यासमातुः सत्यवत्याः ॥ गाङ्गेयः गान्दिनीसुतः । गान्दिन्याः सुतः
॥ ११ ॥</c>


<v>देवव्रतः शान्तनवो गाङ्गो गाङ्गायनिश्च सः ।
भीष्मः कौणपदन्तश्च स्वेच्छामृत्युः पुरावसुः ॥ १२ ॥</v>
<c>देवव्रतः । देवम् इन्द्रियसंयमनं व्रतमस्य । शान्तनवः । शान्तनोरपत्यम् । गाङ्गः गाङ्गायनिः ।
गङ्गाया अपत्यम् । भीष्मः कौणपदन्तः स्वेच्छामृत्युः पुरावसुः इति दश कुरुवंश्यस्य शान्त-
नुसुतस्य भीष्मनृपस्य ॥ १२ ॥</c>


<v>धृतराष्ट्रस्त्वाम्बिकेयः पाण्डुर्माद्री पृथापतिः ।
दुर्योधनस्तु कुरुराङ्गान्धारेयः सुयोधनः ॥ १३ ॥</v>
<c>धृतराष्ट्रः आम्बिकेयः । अम्बिकायाः अपत्यम् इति द्वे चन्द्र-
वंशीयस्य दुर्योधनपितुर्धृतराष्ट्रस्य नृपस्य ॥ पाण्डुः माद्री पृथापतिः । पृथायाः
पतिः स्वामी । इति त्रीणि पाण्डु इति ख्यातस्य चन्द्रवंशीयस्य नृपस्य ॥ दुर्यो-
धनः कुरुराट् गान्धारेयः सुयोधनः इति चत्वारि धृतराष्ट्रनृपतेर्ज्येष्ठपुत्रस्य दुर्योधन-
नृपस्य ॥ १३ ॥</c>


<v>धर्मपुत्रोऽजमीढः स्यात्कर्णानुजयुधिष्ठिरौ ।
अजातशत्रुः काङ्कोऽथ भीमसेनः कटव्रणः ॥ १४ ॥</v>
<c>धर्मपुत्रः । धर्मस्य पुत्रः । अजमीढः कर्णानुजः । कर्णस्य अनुजः । युधि-
ष्ठिरः । युधि युद्धे स्थिरः । "गवियुधिभ्यां स्थिर" इति षत्वम् । अजातशत्रुः ।
जातस्य जन्तुमात्रस्य न शत्रुः ॥ अश्राद्धभोजीत्यादिवत् नञो व्यवहितेन शत्रुशब्देना-
न्वयात् असमर्थसमासः । अथवा अजात एव शत्रुः । काङ्कः इति षट् पाण्डवश्रेष्ठस्य
युधिष्ठिरनृपस्य ॥ भीमसेनः कटवव्र ॥ १४ ॥</c>


<v>वीररेणुर्नागबलो गुणकारो वृकोदरः ।
बककीचककिर्मीरजरासन्धहिडिम्बजित् ॥ १५ ॥</v>
<c>वीररेणुः नागबलः । नागस्य हस्तिनः
बलं शक्तिर्यस्य सः । गुणकारः वृकोदरः । वृकस्येव उदरं यस्य । अत्र जिच्छब्दो बका-
दिभिः शब्दैरन्वेति । बकजित्‌ कीचकजित्‌ किर्मीरजित् जरासन्धजित् हिडिम्बजित् । बकजित्‌
त्रकान्तकादयोऽप्यत्र । इत्येकादश युधिष्ठिरानुजस्य भीमसेनस्य ॥ १५ ॥</c>


<v>पार्थः किरीटी गाण्डीवी गुडाकेशो बृहन्नलः ।
अर्जुनः फाल्गुनो जिष्णुर्विजयश्च धनञ्जयः ॥ १६ ॥</v>
<c>पार्थः
किरीटी गाण्डीवी गुडाकेशः बृहन्नलः बृहन्नडोप्यत्र । अर्जुनः फाल्गुनः जिष्णुः विजयः धन-
चयः ॥ १६ ॥</c>


;p{0064}
<v>सव्यसाची सुभद्रेशः शब्दभेदी कपिध्वजः ।
वार्तघ्नश्चाऽपि बीभत्सुर्द्रौपदी पाण्डुशर्मिला ॥ १७ ॥</v>
<c>सव्यसाची सुभद्रेशः शब्दभेदी कपिध्वजः वार्तघ्नः बीभत्सुः इति षोडश
मध्यमपाण्डवस्य अर्जुनस्य ॥ द्रौपदी पाण्डुशर्मिला ॥ १७ ॥</c>


<v>पाञ्चाली पार्वती कृष्णा चेदिजा नित्ययौवना ।
याज्ञसेन्यथ राधेयो वसुसेनोऽर्कनन्दनः ॥ १८ ॥</v>
<c>पाञ्चाली पार्वती कृष्णा
चेदिजा नित्ययौवना याज्ञसेनी इत्यष्टौ द्रुपदराजदुहितुः द्रौपद्याः ॥ राधेयः ।
राधायाः अपत्यम् पुत्रत्वेन परिग्रहणेन तत्पालितत्वात् । वसुसेनः "वसुषेणः" अर्कनन्दनः
॥ १८ ॥</c>


<v>घटोत्कचान्तकः कर्णश्चम्पेशः सूतपुत्रकः ।
द्रोणस्तु गुरुराचार्योऽश्वत्थामा तु कृपीसुतः ॥ १९ ॥</v>
<c>घटोत्कचान्तकः कर्णः चम्पेशः । चम्पायाः ईशः । सूतपुत्रकः । सूतस्य
पुत्रकः । इति सप्त अङ्गदेशाधिपस्य पृथात्मजस्य कर्णस्य ॥ द्रोणः गुरुः
आचार्यः इति त्रीणि द्रोण इति ख्यातस्य राजगुरुविप्रस्य ॥ अश्वत्थामा कृपी
सुतः । कृप्याः द्रोणाचार्यपत्न्याः सुतः ॥ १९ ॥</c>


<v>द्रौणायनोऽथ राजर्षिर्जनमेजयसंज्ञकः ।
पारीक्षितोऽप्यथ जरत्कारुर्यायावरो मतः ॥ २० ॥</v>
<c>द्रौणायनः । द्रोणस्यापत्यम् । इति त्रीणि
अश्वत्थाम्नः द्रोणाचार्यपुत्रस्य ॥ राजर्षिः जनमेजयः । जन्मेजयोऽप्यत्र । पारी-
क्षितः इति त्रीणि परीक्षितराजपुत्रस्य जनमेजयस्य नृपस्य ॥ जरत्कारुः
यायावरः इति द्वे मनसादेवीवल्लभस्य मुनेर्जरत्कारोः ॥ २० ॥</c>


<v>प्रियाऽस्य मनसादेवी जरत्कारुरथैतयोः ।
आस्तीकनामा तनयो विरोचनसुतो बलिः ॥ २१ ॥</v>
<c>मनसादेवी जर-
त्कारुः इति द्वे अस्य जरत्कारोः प्रियायाः मनसादेव्याः ॥ आस्तीकः इत्येकम्‌
एतयो जरत्कारुमनसादेव्योः पुत्रस्य ॥ विरोचनसुतः । विरोचनस्य सुतः । बलिः ।
"येन बद्धो बली राजा दानवेन्द्रो महाबली" इति द्वे विरोचनपुत्रस्य बलेः ॥ २१ ॥</c>


<v>बाणो बिन्ध्याबलिसुतस्त्वाष्ट्रो वृत्रोऽप्यहिश्च सः ।
दमघोषसुतश्चैद्यश्चेदिराट् शिशुपालकः ॥ २२ ॥</v>
<c>बाणः
वाणोऽप्यत्र । बिन्ध्यासुतः । विन्ध्यासुतोऽप्यत्र । बलिसुतः इति त्रीणि बलिपुत्रस्य बाणस्य ॥
त्वाष्ट्रः वृत्रः अहिः इति त्रीणि त्वष्ट्रपुत्रस्य वृत्रस्य ॥ दमघोषसुतः । दमघोषस्य सुतः
चैद्यः । चेदीनां जनपदानामयम् । चेदिराट् । चेदीनां जनपदानां राजा । शिशुपालकः
शिशुतालकोऽप्यत्र । इति चत्वारि दमघोषात्मजस्य चेदिदेशीयराजस्य शिशु
पालस्य ॥ २२ ॥</c>


;p{0065}
<v>बार्हद्रथिर्जरासन्धः कंसः स्यादुग्रसेनजः ।
कर्णीसुतो मूलदेवो मूलभद्रः कलाङ्कुरः ॥ २३ ॥</v>
<c>बार्हद्रथिः जरासन्धः । "जरायाः सन्धितो यस्मात् जरासन्धस्त-
तोऽभवत्" इति । द्वे जरासन्धस्य नृपस्य ॥ कंसः उग्रसेनजः । उग्रसेनात्‌ जायते ।
कर्णीसुतः । कर्ण्याः सुतः पुत्रः । मूलदेवः मूलमद्रः कलाङ्कुरः इति षट्‌ उग्रसेनपुत्रस्य
कंसस्य नृपस्य ॥ २३ ॥</c>


<v>मन्त्री ग्रन्थिहरोऽमात्यो द्वाःस्थितो वेत्रधारकः ।
द्वोःसाधिको वर्तरूको गर्वाटो दण्डवासिनिः ॥ २४ ॥</v>
<c>मन्त्री ग्रन्थिहरः अमात्यः । अमा सह समीपे वा भवः ।
"अमान्तिकसहार्थयोः" इति कोषान्तरम् । अव्ययात्त्यप्‌ च । इति त्रीणि अमात्यस्य ॥
द्वाःस्थितः । "द्वास्थितः द्वास्थः द्वारस्थः द्वाःस्थादयः" अप्यत्र । वेत्रधारकः द्वोःसाधिकः
"दौःसाधिकः" वर्तरूकः गर्वाटः दण्डवासिनिः । द्वारी द्वारपादयोऽप्यत्र । इति षट्‌ द्वार-
पालस्य ॥ २४ ॥</c>


<v>सहपांशुकिलः स्नेही वयसोऽप्यऽथ वार्त्तिकः ।
वार्त्तायनः प्रवृत्तिज्ञो मौहूर्तो दैवलेखकः ॥ २५ ॥</v>
<c>सहपांशुकिलः स्नेही वयसः इति त्रीणि वयस्यस्य ॥ वार्त्तिकः वार्त्ता-
यनः प्रवृत्तिज्ञः "प्रवृत्तज्ञः" इति त्रीणि प्रवृत्तिविदस्य ॥ मौहूर्त्तः दैवलेखकः इति द्वे
गणकस्य ॥ २५ ॥</c>


<v>चित्तोक्तिः पुष्पशकटी दैवप्रश्न उपश्रुतिः ।
लेखको मसिपण्यः स्याद्वोलकः किरिकोऽपि सः ॥ २६ ॥</v>
<c>चित्तोक्तिः पुष्पशकटी दैवप्रश्नः उपश्रुतिः इति चत्वारि आकाश-
वाण्याः ॥ लेखकः मसिपण्यः वोलकः "वोरकः" किरिकः इति चत्वारि लेख-
कस्य ॥ २६ ॥</c>


<v>मसिधानी मसिमणिर्मेलान्धुर्वर्णकूपिका ।
मसिजलं तु मेला स्यात्पत्राञ्जनं मसिर्द्वयोः ॥ २७ ॥</v>
<c>मसिधानी । मसिधानमप्यत्र । मसिमणिः मेलान्धुः वर्णकूपिका
इति चत्वारि मसिद्रव्यस्थापनभाजनस्य ॥ मसिजलं मेला इति द्वे लेखनद्र-
व्यस्य ॥ पत्राञ्जनं मसिः इति दे कज्जल्याः ॥ २७ ॥</c>


<v>लेखनी वर्णतूली स्याल्लेखो वाचिकहारकः ।
वर्णदूतः स्वस्तिमुखः काचनं तन्निबन्धनम् ॥ २८ ॥</v>
<c>लेखनी वर्णतूली इति द्वे
लेखनसाधनस्य कलमस्य ॥ लेखः वाचिकहारकः वर्णदूतः स्वस्तिमुखः इति चत्वारि
लेखनस्य ॥ काचनम् "कचेलम्" इत्येकं पत्रनिबन्धनस्य लाक्षाद्रव्यस्य ॥ २८ ॥</c>


<v>लेखस्थानं ग्रन्थकुटी मुद्रा प्रत्ययकारिणी ।
यातुर्गन्तुश्च पथिको हारिः पथिकसन्ततिः ॥ २९ ॥</v>
<c>लेख-
स्थानं ग्रन्थकुटी इति द्वे लेखस्थानस्य ॥ मुद्रा प्रत्ययकारिणी इति द्वे मुद्रायाः । यातुः
गन्तुः पथिकः इति त्रीणि देशान्तरगमनाय गृहान्निःसृत्य पथि गन्तुः ॥ हारिः
पथिकसन्ततिः इति द्वे पथिकसङ्घस्य ॥ २९ ॥</c>


;p{0066}
<v>सन्देशः प्राभृतं कौशल्युत्कोचस्तूपदानकम् ।
जनान्तिकं त्वप्रकाशो लुण्डी स्यान्न्यायसारिणी ॥ ३० ॥</v>
<c>सन्देशः प्राभृतं कौशली इति त्रीणि सन्दे-
शस्य ॥ उत्कोचः उपदानकम् इति द्वे उत्कोचस्य ॥ जनान्तिकम् । जनानाम् अन्तिकं
सामीप्यवत् । अप्रकाशः इति द्वे अप्रकाशस्य ॥ लुण्डी न्यायसारिणी "न्यायसारणी" इति
द्वे न्यायसारिण्याः ॥ ३० ॥</c>


<v>ताम्बूलदो वाग्गुलिकः संवाहकोऽङ्गमर्दकः ।
चामरं रोमगुत्सं च केशरं चावचूलकम् ॥ ३१ ॥</v>
<c>ताम्बूलदः वाग्गुलिकः इति द्वे ताम्बूलदातुः ॥
संवाहकः "सवाहकः" अङ्गमर्दकः । अङ्गं मर्दयति । अङ्गमर्दोप्यत्र । इति द्वे अङ्गमर्दकार-
कस्य सेवकस्य ॥ चामरम् । चमरस्य विकारं तत्पुच्छनिर्मितत्वात् । रोमगुत्सं रोमगुच्छ-
मप्यत्र । केशरम् अवचूलकम् इति चत्वारि चमरपुच्छकृतस्य व्यजनस्य ॥ ३१ ॥</c>


<v>कुठेरुर्मन्थरुः प्रोतोत्सादनं वस्त्रकुट्टिमम् ।
छत्रं पुटोटजं राजशृङ्गं कनकदण्डकम् ॥ ३२ ॥</v>
<c>कुठेरुः "कुठेरः" मन्थरुः "तन्मरुः" इति द्वे चामरवातस्य । प्रोतोत्सादनम् । प्रोतेन
निर्मितम् उत्सादनं यत्र । वस्त्रकुट्टिमम् । वस्त्रनिर्मितं कुट्टिमम् । इति द्वे वस्त्रनिर्मितस्य ॥
छत्रं पुटोटजम् । पुटनिर्मितम् उटजं यत्र । इति द्वे छत्रस्य ॥ राजशृङ्‌गं कनकदण्डकम् । कन-
केन निर्मितं दण्डं यस्य । इति द्वे सुवर्णदण्डच्छत्रस्य ॥ ३२ ॥</c>


<v>हस्ती महामृगः पीलुः सिन्धुरो दीर्घमारुतः ।
राजीवो जलकाङ्‌क्षश्च निर्झरः करटी कटी ॥ ३३ ॥</v>
<c>हस्ती महामृगः पीलुः सिन्धुरः ।
सिन्धुर्मदजलमस्यास्ति । "मदान्धसिन्धुरघटे" इति । दीर्घमारुतः दीर्घः मारुतो यस्य । राजीवः जल-
काङ्‌क्षः निर्झरः "निर्जूरः" करटी । करटः गजगण्डोऽस्त्यस्य । कटी ॥ ३३ ॥</c>


<v>विलोमजिह्वान्तःस्वेदपिण्डपादलतालकाः ।
वराङ्गः पुष्करी शूर्पकर्णसामजपेचिलाः ॥ ३४ ॥</v>
<c>विलोमजिह्वः ।
विलोमा विपरीता जिह्वा यस्य । अन्तःस्वेदः । अन्तः स्वेदो मदस्यन्दनं धर्मजलं यस्य । पिण्डपादः ।
पिण्डं पादं यस्य । लतालकः वराङ्गः पुष्करी शूर्पकर्णः । शूर्प इव कर्णौ यस्य । सामजः पेचिलः ।
पेचमस्त्यस्य । इत्येकोनविंशतिः हस्तिनः ॥ ३४ ॥</c>


<v>करिणी वासिता गम्भीरवेद्यंकुशदुर्धरः ।
चालकव्यालकौ राजवाह्यो विजयकुञ्जरः ॥ ३५ ॥</v>
<c>करिणी वासिता इति द्वे हस्तिन्याः ॥
गम्भीरवेदी । गम्भीरवेदितोऽप्यत्र । "त्वग्भेदात् शोणितस्रावात् मांसस्य कथनादपि । आत्मानं यो न
जानाति स स्याद्गम्भीरवेदित इति । अङ्कुशदुर्धरः चालकः व्यालकः इति चत्वारि अंङ्कुशावेत्तुर्दु-
र्दान्तहस्तिनः ॥ राजवाह्यः विजयकुञ्जरः । विजयाय कुञ्जरः । इति द्वे विजयगजस्य
॥ ३५ ॥</c>


;p{0067}
<v>ईषादन्तो महादन्तः कर्णास्फाले झलज्झला ।
मदप्रयोगो व्यस्तारः विक्कस्तु करिशावकः ॥ ३६ ॥</v>
<c>ईषादन्तः । ईषेव दन्तौ यस्य । इत्येकम् ईषादीर्घदन्तस्य हस्तिनः ॥ महा-
दन्तः । महान्तौ दन्तौ यस्य । इत्येकं महादन्तस्य हस्तिनः ॥ झलज्झला इत्येकं
हस्तिकर्णचालनस्य ॥ मदप्रयोगः व्यस्तारः इति द्वे मदप्रयोगस्य ॥ विक्कः करिशा-
वकः । करिणः शावकः । "करिशाबकः" इति द्वे करिशावकस्य ॥ ३६ ॥</c>


<v>आरक्षः कुम्भसन्धिः स्यात्सन्दानोऽष्ठीवतोरधः ।
नासापूर्वं स्थूलहस्तं दन्तमूले करीरिका ॥ ३७ ॥</v>
<c>आरक्षः
कुम्भसन्धिः इति द्वे कुम्भसन्धेः ॥ सन्दानः इत्येकं गजस्याष्ठीवतोरधोभागस्य ॥
नासापूर्वं स्थूलहस्तम्‌ इति द्वे नासापूर्वभागस्य ॥ करीरिका । करीराऽप्यत्र । इत्येकं हस्ति-
दन्तमूलस्य ॥ ३७ ॥</c>


<v>शङ्खः कटो दन्तमध्यं प्रवेष्टः पृष्ठतल्पने ।
आयस्कारः प्रजङ्घाग्रे प्रोहश्चरणपर्वणि ॥ ३८ ॥</v>
<c>शङ्खः कटः "कूटः" दन्तमध्यम्‌ इति त्रीणि हस्तिदन्तमध्यस्य ॥
प्रवेष्टः इत्येकं गजपृष्ठतल्पनस्य ॥ आयस्कारः इत्येकं प्रजङ्‌घाग्रस्य ॥ प्रोहः इत्येकं
चरणपर्वणः ॥ ३८ ॥</c>


<v>न ना गात्रावरे नाली कर्णारा कर्णवेधनी ।
आलानं शङ्कुरक्षोभः प्रारब्धिर्गजबन्धनी ॥ ३९ ॥</v>
<c>गात्रम् इत्येकं हस्तिनः पूर्वजङ्‌घादिदेशस्य ॥ अवरम् इत्येकं
पश्चाज्जङ्‌घादिदेशस्य ॥ इमौ शब्दौ न ना पुँल्लिङ्गे न स्याताम्‌ । नाली "नीली" कर्णारा
कर्णवेधनी इति त्रीणि कर्णवेधन्याः ॥ आलानं शङ्कुः अक्षोभः प्रारब्धिः गजबन्धनी इति
पञ्च हस्तिबन्धनस्तम्भस्य ॥ ३९ ॥</c>


<v>प्राची तु शृङ्खला हिञ्जीरोऽस्त्री स्यादन्दुकश्च सः ।
पित्तज्वरः पाकलोऽस्य कूटपूर्वस्त्रिदोषजः ॥ ४० ॥</v>
<c>प्राची "पारी" शृङ्खला हिञ्जीरः इति त्रीणि
शृङखलायाः ॥ अन्दुकः इत्येकं हस्तिपादबन्धननिगडस्य ॥ क्वचित् अङ्कुशः इत्येकं
हस्तिचालनोपयोगिनः वक्राग्रलौहास्त्रस्य ॥ पाकलः इत्येकं हस्तिनः पित्त-
जज्वरस्य ॥ कूटपूर्वः इत्येकं हस्तिनः त्रिदोषजज्वरस्य ॥ ४० ॥</c>


<v>अश्वः किण्वी हरिक्रान्तः शालिहोत्रश्च मुद्गभुक्‌ ।
श्रीपुत्रश्चामरी हेषी राजस्कन्धो मरुद्रथः ॥ ४१ ॥</v>
<c>अश्वः किण्वी
"किल्वी" हरिक्रान्तः शालिहोत्रः मुद्गभुक् श्री पुत्रः । श्रियाः पुत्रः । चामरी । चामरमिव पुच्छ-
मस्यास्ति । हेषी राजस्कन्धः मरुद्रथः ॥ ४१ ॥</c>


<v>वातायनश्चैकशफो यस्तु पचाङ्गपुष्पितः ।
स पञ्चभद्रः सूर्याश्वे वाताटहरितौ समौ ॥ ४२ ॥</v>
<c>वातायनः । वातस्येव शीषमयन गतिर्यस्य । एकशफः ।
एकंः शफोऽस्य । इति द्वादश वाजिनः ॥ यस्य अश्वस्य पञ्चसु शरीरावयवेषु पुष्पमरित सः ।
पञ्चभद्रः । पञ्चसु देहस्थानेषु भद्रः । तथोक्तम्–"पञ्चभद्रस्तु ह्रत्पृष्ठे मुखपार्श्वेषु पुष्पितः" इति ।
इत्येकं पञ्चभद्र इति ख्यातस्य वाजिनः ॥ वाताटः हरित्‌ इति द्वे सूर्या-
श्वस्य ॥ ४२ ॥</c>


;p{0068}
<v>यायावरोऽश्वमेधीयः पारसीकः परादनः ।
आरट्टजश्च चोस्कस्तु सिन्धुवारो हयोत्तमः ॥ ४३ ॥</v>
<c>यायावरः देशाद्देशान्तरं याति । अश्वमेधीयः । अश्वमेधाय हितः ।
इति द्वे अश्वमेधाङ्गस्य अश्वस्य ॥ पारसीकः । "पारसीकांस्ततो जेतुम्" इति रघुः ।
परादनः आरट्टजः "आवटजः" । क्वचित् "आवट्टजः" । इति त्रीणि पारसीकदेशी-
याश्वस्य ॥ चोस्कः सिन्धुवारः इति द्वे सिन्धुदेशीयाश्वस्य ॥ हयोत्तमः । हयानां
हयेषु वा उत्तमः श्रेष्ठः ॥ ४३ ॥</c>


<v>वाताश्वजात्याजानेयो वेशरोऽश्वतरः खरः ।
श्रीवृक्षोऽस्य हृदावर्तो रोचमानो गलोद्भवः ॥ ४४ ॥</v>
<c>वाताश्वजाती । वाताश्वः वातहयः अप्यत्र । आजानेयः
इति त्रीणि कुलीनाश्वस्य ॥ वेशरः । वेशं राति । वेसरोप्यत्र । अश्वतरः खरः इति त्रीणि
अश्वतरस्य ॥ श्रीवृक्षः "श्रीवृक्षकः" । श्रियः शोभायाः वृक्ष इव । हृदावर्त्तः । हृदि आवर्त्तः ।
इति द्वे अश्वहृदयस्थस्य श्वेतरोमावर्तभेदस्य ॥ रोचमानः इत्येकम् अश्वगलो-
द्भवस्य रोमावर्तस्य ॥ ४४ ॥</c>


<v>ऊर्ध्वस्थितिः पुरुषिकं विक्रान्तिस्तु पुलायितम् ।
पुलासन्नाहप्रखरौ कवियं कविकोच्यते ॥ ४५ ॥</v>
<c>पुरुषिकम् इत्येकम् अश्वस्योर्ध्वस्थितरोमावर्तस्य ॥
विक्रान्तिः पुलायितम् इति द्वे अश्वगतेः ॥ पुलासन्नाहः प्रखरः । प्रकृष्टः खरः । प्रादिस-
मासः । इति द्वे हयसज्जीकरणस्य ॥ कवियं कविका इति द्वे अश्वमुखस्थायाः लौह-
मयायाः कविकायाः ॥ उच्यते कथ्यते इत्यर्थः ॥ ४५ ॥</c>


<v>ग्रीवाघण्टा घर्घरा स्याद्रश्मिः प्रवयणं च तत् ।
प्रतोदोऽथ खुरो विङ्‌खः पुटो लुण्टनवेल्लने ॥ ४६ ॥<v>
<c>ग्रीवाघण्टा घर्घरा इति द्वे
ग्रीवाघण्टायाः । रश्मिः प्रवयणम् "प्रवपणम्" इति द्वे अश्वादिदाम्नः ॥ प्रतोदः
इत्येकम् अश्वादिताडनदण्डस्य ॥ खुरः विङ्खः पुटः इति त्रीणि अश्वखुरस्य ॥
लुण्टनम् । लुटनमप्यत्र । वेल्लनम् इति द्वे अश्वादेर्भूम्यादौ श्रमापनयनार्थं पुनः-
पुनरङ्गचालनस्य ॥ ४६ ॥</c>


<v>वल्गा दन्तालिका पल्ययनं पर्याणमस्य तु ।
वङ्काग्रभागः स्यादश्ववारो वल्लभपालकः ॥ ४७ ॥</v>
<c>वल्गा दन्तालिका इति द्वे अश्वमुखस्थस्य रज्जुभेदस्य ॥
पल्ययनं पर्यायणम् । पर्याणमप्यत्र । वङ्काग्रभागः इति त्रीणि अश्वसज्जीकरणविशेषस्य ॥
अश्ववारः । अश्वं वारयति । वल्लभपालकः । वल्लभं पालयति । इति द्वे अश्वपालस्य ॥ ४७ ॥</c>


;p{0069}
<v>नन्दीघोषोऽर्जुनरथो नीतिघोषस्तु गीष्पतेः ।
चङ्कुरं धोरणं यानमात्रे चक्रं त्वरि स्मृतम् ॥ ४८ ॥</v>
<c>नन्दीघोषः इत्येकमर्जुनरथस्य ॥ क्वचित् पार्थरथेति पाठः । नीतिघोषः इत्येकं बृह-
स्पतिरथस्य ॥ चङ्कुरं धोरणम् इति द्वे यानमात्रस्य ॥ चक्रम् अरि इति द्वे चक्रस्य ॥
स्मृतं ज्ञातम् ॥ ४८ ॥</c>


<v>लघ्वी त्वाष्ट्री रथी कालवलनं त्वङ्कवर्मणी ।
मेठो मेण्डो हस्तिपके जङ्घात्राणं तु मङ्खुणम् ॥ ४९ ॥</v>
<c>लघ्वी त्वाष्ट्री रथी इति त्रीणि लघुरथस्य ॥ कालवलनम् "काल-
लवनम्‌" अङ्कं वर्म्म इति त्रीणि सन्नाह इति ख्यातस्य वर्मणः ॥ मेठः "मेढः" मेण्डः
इति द्वे हस्तिपालस्य ॥ जङ्‌घात्राणं मङ्खुणम् इति द्वे जङ्‌घात्राणस्य ॥ ४९ ॥</c>


<v>स्यान्नायकाग्रेसरिकौ नासीरं दर्प ऊष्मणि ।
शस्त्रमायुधमुद्‌घातः स्थावरं तु धनुर्गुणी ॥ ५० ॥</v>
<c>नायकः
अग्रेसरिकः इति द्वे नायकस्य ॥ नासीरं दर्पः इति द्वे दर्पस्य ॥ शस्त्रम्‌ आयुधम् उद्घातः
"उद्घातः" इति त्रीणि शस्त्रस्य ॥ स्थावरं धनुः गुणी ॥ ५० ॥</c>


<v>शरावापो धनुः स्त्री स्यात्तृणता त्रिणतापि च ।
व्यधस्तु प्रतिकायः स्याज्जीवा स्याद्भारवं गुणः ॥ ५१ ॥</v>
<c>शरावापः । शराः आवा-
प्यन्तेऽत्र । शरारोपोऽप्यत्र । धनुः तृणता त्रिणता इमे द्वे स्त्रियां स्याताम् । इति सप्त धनुषः ॥
व्यधः "व्यध्यः" प्रतिकायः जीवा भारवं "मारवं" गुणः इति पञ्च धनुर्गुणस्य ॥ ५१ ॥</c>


<v>शस्त्राभ्यासश्च खुरली बाणः स्यादस्त्रकण्टकः ।
स्थूलक्ष्वेडो विपाटश्च चित्रपुङ्खः शरः सरः ॥ ५२ ॥</v>
<c>शस्त्राभ्यासः खुरली इति द्वे शस्त्राभ्यासस्य ॥ बाणः अस्त्रकण्टकः । अस्त्रं कण्टक इव ।
स्थूलक्ष्वेडः । स्थूलः क्ष्वेडः विषः यस्य । विपाटः चित्रपुङ्खः शरः सरः ॥ ५२ ॥</c>


<v>पत्रवाहो विकर्षोऽथ तीरं विज्जालसायके ।
लोहनालस्तु नाराचः प्रसरः काण्डगोचरः ॥ ५३ ॥</v>
<c>पत्रवाहः ।
पत्रस्य वाहः । विकर्षः इति नव बाणस्य ॥ तीरं विज्जालं सायकम् । शायकमप्यत्र । इति
त्रीणि सायकस्य ॥ लोहनालः । लोहेन कृतं नालं यस्य । नाराचः प्रसरः काण्डगोचरः ।
काण्डं गोचरं यस्य । इति चत्वारि नाराचस्य ॥ ५३ ॥</c>


<v>ऋष्टिः खड्गः तरवारिः शस्त्रो भद्रात्मजश्च सः ।
धाराविषो विशसनो न्युब्जखड्गः कटीतलः ॥ ५४ ॥</v>
<c>ऋष्टिः खड्गः तरवारिः । तरं शत्रूणां
गतिं वारयति । शस्त्रः भद्रात्मजः धाराविषः विशसनः । विशस्यतेऽनेन । "असिर्विशसनः
खड्गः" इति खड्गस्तोत्रम् । इति सप्त खड्गस्य ॥ न्युब्जखड्गः । न्युब्जश्चाऽसौ खड्गश्च ।
कटीतलः । कट्यां तलमास्पदमस्य । इति द्वे वक्रखड्गस्य ॥ ५४ ॥</c>


;p{0070}
<v>स्यादट्टनं चक्रफलं पर्शुः परशुरित्यपि ।
दीर्घायुधं शलः कुन्तः शल्यः शङ्कुर्विषाङ्कुरः ॥ ५५ ॥</v>
<c>अट्टनं "अत्तनं" चक्रफलम
इति द्वे चक्रफलस्य ॥ पर्शुः परशुः इति द्वे परशोः ॥ दीर्घायुधम् । दौर्घं च आयुधं
च । शलः कुन्तः शल्यः शङ्कुः विषाङ्कुरः इति षट् कुन्त इति ख्यातस्य प्रासा-
ख्यायुधस्य ॥ ५५ ॥</c>


<v>शूलोऽस्त्री सीसकं लग्नाः प्रातर्गेयाः स्तुतिव्रताः ।
भोगावली वन्दिपाठो वसुकीटस्तु याचकः ॥ ५६ ॥</v>
<c>शूलः सीसकम् इति द्वे सुतीक्ष्णस्य अयःफालस्य ॥ लग्नाः प्रात-
र्गेयाः स्तुतिव्रताः इति त्रीणि स्तुतिपाठकानाम् ॥ भोगावली वन्दिपाठः इति द्वे स्तुतिग्र-
न्थस्य ॥ वसुकीटः याचकः "याचितः" इति द्वे याचकस्य ॥ ५६ ॥</c>


<v>वातकेतुः क्षितिकणः स्यात्पांशुर्मेदिनीद्रवः ।
सम्भारः सर्वपूर्णत्वं पताका व्योममण्डलम् ॥ ५७ ॥</v>
<c>वातकेतुः । वातस्य केतुः ।
क्षितिकणः । क्षितेः कणः । पांशुः मेदिनीद्रवः । मेदिन्याः द्रवः । इति चत्वारि पांशोः ॥
सम्भारः सर्वपूर्णत्वम् इति द्वे सम्भारस्य । पताका व्योममण्डलम् । व्योम्नः मण्डलम् ।
क्वचित् व्योममञ्जरमिति ॥ ५७ ॥</c>


<v>कदली कन्दली चीनमक्षंवाटस्तु मल्लभूः ।
भीरुस्तु भेलो हरिणहृदयः स्यात्पलङ्कटः ॥ ५८ ॥</v>
<c>कदली कन्दली चीनम् इति पञ्च पताकायाः ॥
अक्षंवाटः । क्वचित् "अक्षवाटः" । मल्लभूः इति द्वे बाहुयुद्धभूमेः ॥ भीरुः भेलः हरिणहृ-
दयः । हरिणस्येव भीतं हृदयमस्य । पलङ्कटः इति चत्वारि भीरोः ॥ ५८ ॥</c>


<v>विद्रवस्तु शृगाली स्यादाघातस्तु वधस्थली ।
कदनं मारणं मन्थः सौप्तिकं रात्रिमारणम् ॥ ५९ ॥</v>
<c>विद्रवः ।
विद्रावोऽप्यत्र । शृगाली । शृगालस्तत्पलायनं सादृश्येनास्त्यस्य । इति द्वे पलायनस्य ॥
आघातः वधस्थली इति द्वे वधस्थानस्य ॥ कदनं मारणं मन्थः इति त्रीणि मारणस्य ॥
सौप्तिकम् । सुप्तिकाले रात्रौ भवम् । रात्रिमारणम् । रात्रौ मारणम् । इति द्वे रात्रिमार-
णस्य ॥ ५९ ॥</c>


<v>निपातो भूमिलाभश्च मृत्युरप्यथ मारकः ।
मरको मारिरुत्पाटः शवस्तु क्षितिवर्धनः ॥ ६० ॥</v>
<c>निपातः भूमिलाभः । भूम्याः भूमौ वा लाभः । मृत्युः "मृत्करः" इति त्रीणि
मृत्योः ॥ मारकः मरकः "मरणः" मारिः । मारीत्यप्यत्र । "मारीभये राजभये" इति
वटुकस्तवः । उत्पातः इति चत्वारि मारिकभयस्य ॥ शवः क्षितिवर्धनः । क्षिति भूमि
वर्धयति स्वदेहस्थपार्थिवांशोपचयेन ॥ ६० ॥</c>


<v>पञ्चावस्थः कटः स्थागः श्मशानं तु शतानकम् ।
रुद्राक्रीडो दाहसरः संस्क्रिया सत्क्रिया समे ॥ ६१ ॥</v>
<c>पञ्चावस्थः । पञ्च अवस्थाः यस्य । कटः
स्थागः "स्थालः" इति पञ्च शवस्य ॥ श्मशानम् । श्मानः शवाः शेरतेऽत्र । यतः,
"श्मशब्देन शवः प्रोक्तः शानं तत्स्थानमुच्यते" इति निरुक्तेः । शतानकं रुद्राक्रीडः ।
रुद्रस्य आक्रीडा यत्र । दाहसरः । दाहस्य सरः । इति चत्वारि श्मशानस्य ॥ संस्क्रिया
"संस्त्रिया" सत्किया इति द्वे संस्कारस्य ॥ ६१ ॥</c>


;p{0071}
<v>चिता काष्ठमटी चैत्यं चिताचूडकमिष्यते ।
चितं चाऽथान्तशय्यायां खटिर्वारुठ इत्यपि ।
उपग्रहस्तु ग्राहः स्याद्वन्द्वी करमरीत्यपि ॥ ६२ ॥</v>
;c{इति क्षत्त्रियवर्गः ॥ ८ ॥}
<c>चिता काष्ठमटी चैत्यं चिताचूडकं
चितम् इति पञ्च शवदाहार्थं कृतायाः काष्ठचुल्ल्याः ॥ इष्यते काम्यते ।
बुधैरिति शेषः । खटिः वारुठः । अपि शब्देन शवरथः शववाहनं शवयानमित्यादयः
सङ्‌गृह्यन्ते । अत्र शववाहनशवयानशब्दाभ्यां मृतदेहवाहनं तल्पमपि कथ्यते । इति द्वे
शवरथस्य ॥ उपग्रहः ग्राहः वन्दी "वन्दिः" करमरी । अपिशब्दात् करिमरिरप्यत्र ।
इति चत्वारि काराबद्धमनुष्यादेर्वन्द्याश्च ॥ ६२ ॥ इति क्षत्त्रियवर्गः ॥ ८ ॥</c>


<v>तृष्णा धनपिशाची स्याद्वार्धुष्यं धान्यवर्धने ।
प्रामार्ज्यमृणमर्थानां प्रयोगः स्यान्मलाम्लिका ॥ १ ॥</v>
<c>तृष्णा
धनपिशाची । धने पिशाचीव इति । द्वे तृष्णायाः ॥ वार्धुष्यम्‌ । वार्धुषेर्भावः । इत्येकं
धान्यादेर्वर्धनोपायस्य ॥ प्रामार्ज्यम् "प्रामित्यम्" ऋणम् इति द्वे ऋणस्य ॥ मला-
म्लिका "कलाम्बिका" । क्वचित् "कलम्बिका" इत्येकम् अर्थानां प्रयोगस्य ॥ १ ॥</c>


<v>ऋणमुक्तिर्विगणनं क्षेत्रं वारटमुच्यते ।
हलिर्बृहद्धले मुद्गो हरिनामा वनाखुकः ॥ २ ॥</v>
<c>ऋणमुक्तिः । ऋणात्‌ मुक्तिः । विगणनम् । विशेषेण गणनम् । ऋणशोधनार्थे सङ्ख्यागणन-
मित्यर्थः । इति द्वे ऋणमुक्तेः ॥ क्षेत्रं वारटम् इति द्वे क्षेत्रस्य ॥ उच्यते कथ्यते । बुधैरिति
शेषः । हलिः इत्येकं वृहद्धल इति ख्यातस्य महालाङ्गलस्य ॥ मुद्गः हरिनामा ।
हरेर्नाम तदाख्यानं वा । बनाखुकः । क्वचित्‌ "बनाखुकः" । वनाखाकाऽप्यत्र ॥ २ ॥</c>


<v>वासन्तश्चाऽथ मसुरो मसूरो व्रीहिकाञ्चनः ।
सर्षपः स्यात्सरिषपः कटुस्नेहश्च तन्तुभः ॥ ३ ॥</v>
<c>वासन्तः । वसन्ते भवः । इति चत्वारि मुद्गस्य ॥ मसुरः मसूरः व्रीहिकाञ्चनः । व्रीहीपु
काञ्चनं तद्रूपमस्त्यस्य । इति त्रीणि मसूरस्य व्रीहिभेदस्य ॥ सर्षपः सरिषपः कटुस्नेहः ।
कटुः स्नेहः तैलादिरूपो निर्यासो यस्य । क्वचित् "कटुस्नेहा । तन्तुभः" । तन्तुना सन्तत्या
भाति । इति चत्वारि सर्षपस्य ॥ ३ ॥</c>


<v>प्रवेटः सितशूकः स्याद्गोधूमो म्लेच्छभोजनः ।
ताम्रवृन्तः कुलत्थः स्यान्निःस्नेहश्चण्डिकाऽतसी ॥ ४ ॥</v>
<c>प्रवेटः सितशूकः । सितः तीक्ष्णः शूको यस्य ।
इति द्वे यवस्य ॥ गोधूमः म्लेच्छभोजनः । म्लेच्छैर्भुज्यते । इति द्वे गोधूमस्य ॥ ताम्र-
वृन्तः । ताम्रं वृन्तमस्य । कुलत्थः इति द्वे कुलत्थस्य ॥ निःस्नेहः चण्डिका अतसी इति
त्रीणि अतस्याः ॥ ४ ॥</c>


;p{0072}
<v>मूर्खः पुरीषलो माषो राजमाषस्तु वर्वटः ।
फुल्लपालः शूर्पवाते न स्त्री तितउ चालनी ॥ ५ ॥</v>
<c>मूर्खः पुरीषलः "पुरीषमः" माषः इति त्रीणि माषस्य ॥ राज-
माषः वर्वटः इति द्वे राजमाषस्य ॥ फुल्लपालः इत्येकं शूर्पवातस्य ॥ एतत् स्त्रियां न
स्यात् । तितउ चालनी इति द्वे चालन्याः ॥ ५ ॥</c>


<v>कण्डन्युदूखलं प्रस्थः पालिः सूदः प्रचेलकः ।
कुशूलो स्त्री व्रीह्यगारं कन्दुरग्निष्ठ उच्यते ॥ ६ ॥</v>
<c>कण्डनी उदूखलम् । उलूखलमप्यत्र ।
इति द्वे उदूखलस्य ॥ प्रस्थः पालिः सूदः प्रचेलकः इति चत्वारि चतुष्कुडवात्मकस्य-
धान्यादेः परिमाणभेदस्य ॥ कुशूलः "कुसूलः" व्रीह्यगारम् । व्रीहीनाम् अगारम् ।
इति द्वे इष्टकादिनिर्मितस्य धान्यादिस्थापनार्हगृहस्य ॥ कन्दुः अग्नि-
ष्टः । अग्नौ स्थातुमर्हति । इति द्वे वह्निस्थितियोग्यस्य लौहमयकटादिपात्रस्य
तण्ड्डलादिभर्जनपात्रस्य स्वेदनीपात्रस्य च । "कन्दुपक्वं तैलपक्वम्" इति
स्मृतिः ॥ ६ ॥</c>


<v>आलिञ्जरो ना नन्दा स्त्री मृत्सा भाण्डकमृष्टिका ।
वारासनं वाःसदनं क्वणनो हण्डिकासुतः ॥ ७ ॥</v>
<c>आलिञ्जरः । अलिञ्जर एव । अयं तु पुँल्लिङ्गकः । नन्दा । इयं स्त्रिया-
मेव । इति द्वे जाला इति ख्यातस्य मृन्मयजलपात्रभेदस्य ॥ केचित्तु मणिक
इति पठंति । मृत्सा "मृत्स्ना" भाण्डकमृष्टिका । भाण्डकाय कृता मृष्टिका । क्वचित् "भाण्डक-
मुष्टिका" इति द्वे प्रशस्तमृत्तिकायाः, आढकीति ख्यातस्य भाण्डभेदस्य वा ॥
वारासनं वाःसदनम् इति द्वे जलाधारस्य ॥ क्वणनः हण्डिकासुतः । हण्डिकायाः सुतः ।
इति द्वे क्षुद्रमृत्पात्रस्य ॥ ७ ॥</c>


<v>कलशी गर्गरी तुल्या स्याच्छरावस्तु मार्त्तिकः ।
शालाजिरः पार्थिवश्च मृत्कांस्यमथ लोहिका ॥ ८ ॥</v>
<c>कलशी "कलशिः" । "कलशिमुदधिगुर्वीम्" इति
माघः । गर्गरी । गर्ग इति शब्दं राति । इति द्वे कलश्याः ॥ इयं तुल्या समाना स्यात् ।
शरावः मार्त्तिकः । मृत्तिकया निर्मितः । शालाजिरः पार्थिवः मृत्कांस्यम् । इति पञ्च शरावस्य ॥
लोहिका ॥ ८ ॥</c>


<v>खरसोल्लः खरपात्रं शिङ्घाणं काचभाजनम् ।
काष्ठलोही तु वातर्दिर्जीरको दीप्यकः स्मृतः ॥ ९ ॥</v>
<c>खरसोलः "खरसो??" खरपात्रम्‌ खरं च तत्‌ पात्रं च । इति त्रीणि
परस्परजलदानक्रीडनस्य हस्तरूपपात्रस्य च ॥ शिङ्‌घाणं काचभाजनम् । काचेन निर्मितं भाजनम् ।
इति द्वे काचभाजनस्य ॥ काष्ठलोही वातर्दिः इति द्वे काष्ठलोह्याः ॥ जीरकः दीप्यकः
इति द्वे जीरकस्य ॥ स्मृतः ज्ञातः । सुधीभिरिति शेषः ॥ ९ ॥</c>


;p{0073}
<v>कटुभङ्गस्तु शुण्ठी स्यात्काञ्जिकं तु तुषोदकम् ।
गृहाम्लं सिद्धसलिलं रक्षोघ्नं धातुनाशनम् ॥ १० ॥</v>
<c>कटुभङ्गः शुण्ठी इति द्वे
शुण्ठ्याः ॥ काञ्जिकं तुपोदकं गृहाम्लम् । गृहे आम्लमिव । सिद्धसलिलम् । सिद्धं च तत् सलिलं
च । रक्षोघ्नं धातुनाशनम् । धातून् नाशयति ॥ १० ॥</c>


<v>गृहिणी मधुरा हिङ्गु शूलहृत्सूपधूपनम् ।
वर्षिणी हेमरागिण्यो हरिद्रा पीतवालुका ॥ ११ ॥</v>
<c>गृहिणी मधुरा इत्यष्टौ काञ्जिकस्य ॥
हिङ्‌गु शूलहृत् सूपधूपनम् । सूपो धूप्यतेऽनेन । इति त्रीणि हिङ्‌गुनः ॥ घर्षिणी हेमरागिण्यः
हरिद्रा पीतवालुका । पीता वालुकेव चूर्णनात् । इति चत्वारि हरिद्रायाः ॥ ११ ॥</c>


<v>गण्डोलं स्याद्गुडः स्वादुः पिप्यटा गुडशर्करा ।
महाश्वेता तु मधुजा प्रयस्तं स्यात्सुसंस्कृतम् ॥ १२ ॥</v>
<c>गण्डोलं गुडः
स्वादुः इति त्रीणि गुडस्य ॥ पिप्यटा "पिप्पटा"  गुडशर्करा । गुडः शर्करेव । इति द्वे शर्क-
रायाः ॥ महाश्वेता मधुजा इति द्वे सितायाः ॥ प्रयस्तं सुसंस्कृतम् इति द्वे तैलसंस्कृ-
तस्य ॥ १२ ॥</c>


<v>चिपिटो धान्यचमसश्चित्रापूपश्चरुव्रणः ।
आलिम्पना तर्पणा दीपनं मण्डोदकं च तत् ॥ १३ ॥</v>
<c>चिपिटः धान्यचमसः इति द्वे पृथुकस्य ॥ चित्रापूपः चरुव्रणः इति द्वे पूपविशे-
षस्य ॥ आलिम्पना तर्पणा इति द्वे तृप्तेः ॥ दीपनं मण्डोदकम्‌ । मण्ड इव उदकम् । इति द्वे मण्डोदक
इति ख्यातस्य आतपतण्डुलचूर्णमिश्रितजलस्य ॥ १३ ॥</c>


<v>वटकः पिष्टपूरः स्याद्‌व्रतोपायनवायने ।
प्रहेणकं चाऽथ पोली पूपाली चर्पटी च सा ॥ १४ ॥</v>
<c>वटकः पिष्टपूरः ।
पिष्टानां तण्डुलचूर्णानां पूरो यस्य । इति द्वे वटक इति ख्यातस्य खाद्यभेदस्य ॥
व्रतोपायनं वायनं "वाचनम्" प्रहेणकम् इति त्रीणि वायन इति प्रसिद्धस्य भक्षणभे-
दस्य ॥ पोली । क्वचित् पौलीति पाठः । पूपाली चर्पटी इति त्रीणि पोल्याः ईषत्पक्वस्य
कलापयवादेश्च ॥ १४ ॥</c>


<v>सक्तुश्चूर्णक आपूप्यो भक्तं कुरुः प्रसादनः ।
मण्डो ज्येष्ठाम्बु खदिका लाजाः पारी तु दोहनी ॥ १५ ॥</v>
<c>सक्तुः चूर्णकः इति द्वे सक्तोः । आपूप्यः भक्तं कुरुः ।
"कुरुर्नृपान्तरे भक्ते पुमान् पुंभूम्नि नीवृतौ" इति मेदिनी । क्वचित् "कुरम्" "कूरः" ।
प्रसादनः इति चत्वारि ओदनस्य ॥ मण्डः ज्येष्टाम्बु इति द्वे मण्डस्य ॥ खदिकाः लाजाः
इति द्वे लाजानाम् ॥ पारी दोहनी ॥ १५ ॥</c>


<v>निपानं स्त्री गवी तुम्बा निलिम्पा रोहिणी च सा ।
गव्यं श्रेष्ठं पुंसवनं स्याद्दोहापनयः पुमान् ॥ १६ ॥</v>
<c>निपानं गवी तुम्बा निलिम्पा रोहिणी इति
सप्त दोहन्याः ॥ एते गवीत्यादयः शब्दाः स्त्रीलिङ्गे स्युः । गव्यं श्रेष्ठं पुंसवनं "प्रस्रवणं"
दोहापनयः इति चत्वारि गव्यस्य ॥ अत्र दोहापनयशब्दस्तु पुंलिङ्गकः स्यात् । शेषाः
क्लीबलिङ्गकाः ॥ १६ ॥</c>


;p{0074}
<v>अवदोहः पयः क्षीरं प्राग्गाढं श्रीधनं दधि ।
कद्वरं तु दधिस्नेहो जग्धिर्भोजनभक्षणे ॥ १७ ॥</v>
<c>अवदोहः पयः क्षीरम् इति त्रीणि दुग्धस्य ॥ प्राग्गाढम् "प्राग्रा-
टम्" श्रीधनम् इति द्वे दध्नः ॥ कद्वरं दधिस्नेहः "दधिरवेदः" । दध्नः स्नेहः । इति द्वे दधि-
स्नेहस्य ॥ जग्धिः भोजनं भक्षणम् ॥ १७ ॥</c>


<v>देहयात्रा विष्वणनं भुक्तं प्रत्यवसानवत् ।
कल्यवर्तः प्रातराशः प्रातर्भोजनमित्यपि ॥ १८ ॥</v>
<c>देहयात्रा । देहस्य यात्रा प्रवर्तनं यस्याः ।
विष्वणनं भुक्तं प्रत्यवसानम् । वच्छब्देन अभ्यवहरणादयो गृह्यन्ते । इति सप्त भोजनस्य ॥
कल्यवर्तः । कल्ये प्रभाते वर्तः भोजनम् । प्रातराशः । प्रातः अश्यते भुज्यते । अथवा प्रातः
प्रभाते आशो भोज्यम् । प्रातर्भोजनम् । अपिशब्देन प्रभाताशः प्रभातभोजनमित्यादयोपि
गृह्यन्ते । इति त्रीणि प्रातर्भोजनस्य ॥ १८ ॥</c>


<v>अनड्वाञ्‌शाङ्करो गन्धमैथुनः शक्करिर्वृषः ।
ककुद्मान्पुङ्गवश्चाऽथ कण्ठाला जालगोणिका ॥ १९ ॥</v>
<c>अनडान शाङ्‌करः "शाक्करः" गन्धमैथुनः ।
गन्धो मैथुने यस्य । शक्करिः वृषः ककुद्मान् पुङ्गवः इति सप्त वृषस्य ॥ कण्ठाला जालगो-
णिकां इति द्वे कण्ठालायाः ॥ १९ ॥</c>


<v>दोग्धा शकृत्करिर्वत्सस्तेषामाटीकनं क्रमः ।
गवादिकं जीवधनं पलिक्‌नी बालगर्भिणी ॥ २० ॥</v>
<c>दोग्धा शकृत्करिः । शकृतं किरति । वत्सः इति
त्रीणि वत्सस्य ॥ आटीकनम् इत्येकं तेषां वत्सानां क्रमस्य गमनस्य ॥ जीवधनम् ।
जीवस्य धनम् । इत्येकं गवादिकस्य धनस्य ॥ पलिक्नी बालगर्भिणी इति द्वे बालगर्भि-
ण्यागोः ॥ २० ॥</c>


<v>करकं गोमयच्छत्रे गोग्रन्थिः शुष्कगोमयम् ।
करीषश्छगणो हम्भा रेभणं च गवां ध्वनौ ॥ २१ ॥</v>
<c>करकम् "कवाकम्" इत्येकं गोमयच्छत्रस्य शिलीन्ध्रस्य ॥
गोग्रन्थिः गोर्ग्रन्थिरिव, गवां ग्रन्थिः पङ्क्तिर्यत्र वा । शुष्कगोमयम् इति द्वे शुष्कगोमयस्य ॥
करीषः छगणः इति द्वे करीषस्य ॥ हम्भा रेभणम् इति द्वे गवां ध्वनेः ॥ २१ ॥</c>


<v>नैचिकं गोः शिरोदेशो वन्दनीया तु रोचना ।
मन्थानमन्थतक्राटाः स्यादुष्ट्रः कण्टकाशनः ॥ २२ ॥</v>
<c>नैचिकम् इत्येकं गोः शिरोदेशस्य ॥ वन्दनीया रोचना इति द्वे गोरोचनायाः ॥
मन्थानः मन्थः तक्राटः इति त्रीणि मन्थनदण्डस्य ॥ स्यादिति पृथगन्वयः । उष्ट्रः कण्ट-
काशनः । कण्टकमश्नाति ॥ २२ ॥</c>


<v>लम्बौष्ठाध्वगवासन्तकुलनाशमरुद्विपाः ।
भोलिर्बहुकरो वक्रग्रीवो मेषस्तु रोमशः ॥ २३ ॥</v>
<c>लम्बौष्ठः । लम्बः ओष्ठो यस्य । अध्वगः वासन्तः
कुलनाशः मरुद्विपः । मरौ वालुकाभूमौ द्विपः । भोलिः बहुकरः वक्रग्रीवः । वक्रा ग्रीवा
यस्य । इति दश उष्ट्रस्य ॥ मेषः रोमशः "लोमशः" ॥ २३ ॥</c>


;p{0075}
<v>संस्फालहुडुभेडाश्च मेषी स्याज्जालकिन्यविः ।
वर्करस्तु लम्बकर्णश्छागो बस्तः शिवाप्रियः ॥ २४ ॥</v>
<c>संस्फालः हुडुः भेडः ।
मेढ्रोऽप्यत्र । इति पञ्च मेषस्य ॥ मेषी जालकिनी अविः इति त्रीणि मेष्याः ॥ वर्करः
लम्बकर्णः । लम्बौ कर्णौ यस्य । छागः बस्तः "वस्तः" शिवाप्रियः । शिवायाः प्रियः ॥ २४ ॥</c>


<v>अल्पायुर्लघुकायश्च मेनादः पर्णभोजनः ।
परिक्रमसहो बुक्को देवानांप्रिय इत्यपि ॥ २५ ॥</v>
<c>अल्पायुः । अल्पम् आयुर्यस्य । लघुकायः लघुः कायो यस्य । मेनादः । मे इति नादो
यस्य । पर्णभोजनः । पर्णानि भोजनानि यस्य । परिक्रमसहः । परिक्रमं पादगमनं सहत
इति । बुक्कः देवानांप्रियः इति द्वादश छागस्य ॥ २५ ॥</c>


<v>छागी सञ्जा चुलम्पा स्याच्छङ्कुकर्णस्तु गर्दभः ।
स्मरस्मर्यश्चिरमेही ग्राम्याश्वो रेणुरूषितः ॥ २६ ॥</v>
<c>छागी सञ्जा चुलम्पा इति त्रीणि
छाग्याः ॥ शङ्कुकर्णः । शङ्कुरिव कर्नौ अस्य । गर्दभः स्मरस्मर्यः । स्मरस्य स्मर्या यस्य ।
चिरमेही ग्राम्याश्वः रेणुरूषितः । रेणुभिः रूषितः धूलिमिश्रितः ॥ २६ ॥</c>


<v>पशुश्चरिः शुद्धजङ्घो रत्नं चारुशिला मणिः ।
स्वाध्यायी पत्तनवणिग्घोटाबुक्कोश्वविक्रयी ॥ २७ ॥</v>
<c>पशुश्चरिः शुद्ध-
जङ्‌घः । शुद्धाः जङ्‌घाः यस्य । इत्यष्टौ गर्दभस्य ॥ रत्नं चारुशिला । चारुश्च सा शिला
च । मणिः इति त्रीणि रत्नस्य ॥ स्वाध्यायी पत्तनवणिक् । पत्तने वणिक् । इति द्वे
पत्तनवणिजः ॥ घोटाबुक्कः । क्वचित् "घेडावुक्कः" । अश्वविक्रयी इति द्वे अश्वविक्र-
यिणः ॥ २७ ॥</c>


<v>सर्वमूल्यं द्यूतबीजं हिरण्यं च कपर्दकः ।
वराटकः पणास्थि स्याद्भासुरः स्फाटिकोपलः ॥ २८ ॥</v>
<c>सर्वमुल्यम्‌ । सर्वस्मिन मूल्यम् । द्यूतबीजम् । द्यूतस्य बीजम् । हिरण्यं कपर्दकः ।
कपर्दिकाप्यत्र । वराटकः "वराटः" पणास्थि इति षट्‌ कपर्दकस्य ॥ तत्र केचित् वराटः वराटकः
इति द्वे क्षुद्रकपर्दकस्य ॥ इति वदन्ति । भासुरः स्फाटिकोपलः ॥ २८ ॥</c>


<v>शालिपिष्टं धौतशिलं गल्वर्कश्च सुसारवत् ।
अश्मसारस्त्विन्द्रनीलो वैदूर्यं बालवायजम् ॥ २१ ॥</v>
<c>शालिपिष्टं धौतशिलम् ।
धौतं शिलेव । इति चत्वारि स्फटिकस्य ॥ गल्वर्कः इत्येकं रक्तखदिरसदृशस्य
मणिविशेषस्य ॥ अश्मसारः "मसारः" । अश्मस्य सारः । इन्द्रनीलः । इन्द्रस्येव नीलो
यस्य । इन्द्र इव नीलो वा । इति द्वे इन्द्रनीलस्य ॥ वैदूर्यं "वैडूर्य" बलिवायजम्‌ ॥ २९ ॥</c>


<v>बालसूर्यमथो रक्तकन्दलो विद्रुमश्च सः ।
लतामणिः प्रवालः स्याद्राजभट्टो विराटजः ॥ ३० ॥</v>
<c>बालसूर्यम् । इति त्रीणि वैदूर्यस्य ॥ रक्तकन्दल । रक्तकन्दोऽस्त्यस्य । विद्रुमः विशिष्टो द्रुमः ।
लतामणिः प्रवालः इति चत्वारि विद्रुमस्य ॥ राजपट्टः । राज्ञः पट इव । विराटजः । विराटे
तदाख्यदेशे जायते । इति द्वे विराटजस्य मणेः ॥ ३० ॥</c>


;p{0076}
<v>कुरुविन्दः पद्मरागो दधीच्यस्थि तु हीरकम् ।
स्वर्णं लोहवरं चाऽग्निबीजं चाम्पयमित्यपि ॥ ३१ ॥</v>
<c>कुरुविन्दः "कुरुविल्लः" पद्मरागः ।
पद्मस्येव रागो रक्तवर्णो यस्य । इति द्वे पद्मरागस्य ॥ दधीच्यस्थि । दधीचिनः अस्थि । दधी-
चास्थि अप्यत्र । दधीचस्य अस्थि । हीरकम् इति द्वे वज्र इति ख्यातस्य हीरकस्य ॥
स्वर्णं लोहवरम् । लोहानां वरम् । अग्निबीजम् । अग्नेर्बीजम् । "अग्निबीजम्" चाम्पेयम् । चम्पायां
तन्नामकायां नगर्यां भवम् । अपिशब्देन चाम्पेयकं गृह्यते । इति चत्वारि स्वर्णस्य ॥ ३१ ॥</c>


<v>रूप्ये श्वेतं रङ्गबीजमिन्दुकान्ते मणीचकम् ।
ताम्रकं तु लोहितायः सूर्याह्वं मुनिपित्तलम् ॥ ३२ ॥</v>
<c>श्वेतं
रङ्गबीजम् । रङ्गस्य बीजम् । "रङ्गबीजम्" इति द्वे रूप्यस्य ॥ मणीचकम् । मणीनां चकं
भ्रांतिर्यस्य । इत्येकं चन्द्रकान्तमणेः ॥ केचित्तु चन्द्रवर्णरूप्यस्य ॥ इति वदन्ति ।
ताम्रकं लोहितायः । लोहितवर्णमेति । सूर्याह्व "सूर्याङ्गं" रव्यादयोऽप्यत्र । मुनिपित्तलम् ।
इति चत्वारि ताम्रस्य ॥ ३२ ॥</c>


<v>कंसे तु कंसं कंसास्थि ताम्रार्धमथ मौक्तिकम् ।
रसोपलं शुक्तिबीजं सिन्दूरं रक्तवालुकम् ॥ ३३ ॥</v>
<c>कंसं कंसास्थि ताम्रार्धम् । ताम्रस्य अर्धम् । इति त्रीणि
काँस इति ख्यातस्य ताम्ररङ्गमिश्रितस्य उपधातोः ॥ यथाह–"उपधातुर्भवे-
त्कांस्यं द्वयोस्तरणिरङ्गयोः" इति । मौक्तिकं रसोपलम् । रसः पारदमिव उपलीयते । शुक्ति-
बीजम् इति त्रीणि मौक्तिकस्य ॥ सिन्दूरं रक्तवालुकम् । रक्तं च तद्वालुकं च । "रक्तवाल-
कम्" इति द्वे सिन्दूरस्य ॥ ३३ ॥</c>


<v>पारदः सिद्धधातुः स्याद्धरबीजं च सूतकम् ।
रङ्गं सुरेभं मृद्वङ्गं कुसुम्भं ग्राम्यकुङ्कुमम् ॥ ३४ ॥</v>
<c>पारदः "पारतः" सिद्धधातुः । सिद्धः प्रसिद्धश्चाऽसौ
धातुश्च । हरबीजम् । हरस्य शङ्करस्य बीजम् । "धरबीजम्" सूतकम् इति चत्वारि पारदस्य ॥ रङ्गं
सुरेभं मृद्वङ्गम् इति त्रीणि रङ्गस्य धातुभेदस्य ॥ कुसुम्भं ग्राम्यकुङ्कुमम् । ग्राम्यं च तत् कङ्कुमं
च इति द्वे पुष्पप्रधानवृक्षस्य कुसुम्भस्य ॥ यथाह–"कुसुम्भं नालिकाशाकं वार्त्ता-
कुम्" इति स्मृतिः ॥ ३४ ॥</c>


<v>हरिताले तु कर्बूरं गोदन्तो नटसंज्ञकः ।
दारदं तु हिङ्गुलु स्याद्धिङ्गुलं रक्तपारदम् ॥ ३५ ॥</v>
<c>कर्बुरम् इत्येकं हरितालस्य ॥ गोदन्तः । गोर्दन्त इवाव-
यवो यस्य । नटः इति द्वे गोदन्त इति ख्यातस्य हरितालस्य ॥ दारदं हिङ्गुल
हिङ्‌गुलं रक्तपारदम् । रक्तं च तत् पारदं च । "रक्तपारदः" इति चत्वारि हिङ्गुलस्य ॥ ३५ ॥</c>


;p{0077}
<v>रसगन्धो गन्धरसो गान्धारं मसिवर्धनम् ।
क्षारस्तु स्याद्यवक्षारो यवशूकश्च रेचकः ॥
शिलाजतु शिलाव्याधिस्तृफला त्रिफलाऽपि च ॥ ३६ ॥</v>
;c{इतिवैश्यवर्गः ॥ ९ ॥}
<c>रसगन्धः । रसं गन्धोऽस्य । रसगन्धकोऽप्यत्र । गन्धरसः । गन्धो रसोऽस्य । गान्धारम् ।
गन्ध सौरभमृच्छति । गन्धारमप्यत्र । मसिवर्धनम् इति चत्वारि गन्धक इति ख्यातस्य
रसगन्धस्य ॥ क्षारः यवक्षारः । यवानां क्षारः । यवशूकः । यवानां शूकः । रेचकः इति
चत्वारि यवक्षारस्य ॥ शिलाजतु । शिलाजातं । जतु शिलाव्याधिः । शिलायाः व्याधिरिव ।
इति द्वे शिलाजतु इति ख्यातस्य पर्वतजातस्य उपधातुभेदस्य ॥ तृफला ।
त्रयाणां फलानां समाहारः । त्रिफला । त्रयाणां फलानां समाहारः । अपिशब्देन त्रिफली फल-
त्रयमादयोऽप्यत्र गृह्यन्ते । इति द्वे त्रिफलायाः ॥ ३६ ॥ इति वैश्यवर्गः ॥ ९ ॥</c>


<v>शूद्रः स्यात्पादजो दासो ग्रामकूटो महत्तरः ।
मालिकः पुष्पलावः स्यात्कुम्भकारस्तु मृत्करः ॥ १ ॥</v>
<c>शूद्रः पादजः ।
ब्रह्मणः पादाभ्यां जायते । दासः इति त्रीणि शूद्र इति ख्यातस्य चतुर्थवर्णस्य ॥
ग्रामकूटः । ग्रामस्य कूट इव । महत्तरः । अतिशयेन महान् । इति द्वे अतिशयवृद्धि-
प्राप्तस्य ॥ मालिकः । माला तन्निर्माणशिल्पमस्य । पुष्पलावः । पुष्पं लुनाति । इति द्वे
मालाकारस्य ॥ कुम्भकारः । कुम्भं करोति । मृत्करः । मृदा मृत्तिकया भाजनविकृति
करोति ॥ १ ॥</c>


<v>दण्डभृत्पलगण्डस्तु सुधाजीवी च लेपकः ।
कायस्थे कूटकृत्पञ्जीकरौ चित्रकरे कृणुः ॥ २ ॥</v>
<c>दण्डभृत् । दण्डं बिभर्ति । इति त्रीणि कुम्भकारस्य ॥ पलगण्डः । पलं
मांसं गण्डति गण्डमिव करोति । सुधाजीवी । सुधां लेपनद्रव्यमाजीवति । लेपकः इति त्रीणि
लेपनकरस्य ॥ कूटकृत् । कूटं मिथ्याभूतं करोति । पञ्जीकरः इति द्वे कायस्थ इति
ख्यातस्य लिपिकरवृत्तेः ॥ कृणुः इत्येकं चित्रकारस्य ॥ २ ॥</c>


<v>चर्मरुः कुरटः पादुकृत्कलादस्तु गौञ्जिकः ।
नाडिन्धमः स्वर्णकारो वात्सीपुत्रस्तु नापितः ॥ ३ ॥</v>
<c>चर्मरुः कुरटः
पादुकृत् । पादुकां करोति । इति त्रीणि चर्मकारस्य ॥ कलादः । कलामंशमादत्ते तेन
हि अलङ्कारघटनार्थं गृहीतधनस्यांशोऽपह्रीयते । गौञ्जिकः नाडिन्धमः । नाडीं वंशन??
धमति । स्वर्णकारः "स्वर्णतालः" । स्वर्णं स्वर्णमयालङ्कारादिकं करोति । इति चत्वारि
स्वर्णकारस्य ॥ वात्सीपुत्रः नापितः ॥ ३ ॥</c>


<v>चन्द्रिलो नखकुट्टश्च रजकः कर्मकीलकः ।
कन्यापालः पालवणिग्देवलस्त्वमरद्विजः ॥ ४ ॥</v>
<c>चन्द्रिलः नखकुट्टः । नखान
कुट्टयति । इति चत्वारि क्षुरकर्मकारकस्य ॥ रजकः कर्मकीलकः इति द्वे वस्त्रादेः
रागकारकस्य ॥ कन्यापालः "कल्यपालः" । कन्यां पालयति । पालवाणिक
"पाणवणिक्‌" पालस्य रक्षकस्य वणिक् । इति द्वे कन्यापालकस्य ॥ देवलः अमरद्विजः ।
अमरपूजकः द्विजः । इति द्वे देवलस्य ॥ ४ ॥</c>


;p{0078}
<v>अजाजीवस्तु जावालो निष्कश्चण्डाल उच्यते ।
कुक्कुरे दीर्घसुरतो वान्तादरसनालिहौ ॥ ५ ॥</v>
<c>अजाजीवः । अजैस्तद्रक्षणपोषणादिना तत्क्रय-
विक्रयादिना वा आजीवति । जावालः इति द्वे छागपालकस्य छागक्रयविक्र-
याभ्यामाजीविनश्च ॥ निष्कः चण्डालः "चाण्डालः" इति द्वे चण्डालस्य ॥ दीर्घ-
सुरतः । दीर्घं सुरतं रतिक्रीडा यस्य । वान्तादरः । वान्तः आदरो येन । सनालिहः । सदा
लिह्यते । अत्र सनाव्ययं सदेत्यर्थः ॥ ५ ॥</c>


<v>रतव्रणो ग्राममृगस्तथेन्द्रमहकामुकः ।
कपिलो वक्रपुच्छश्च शयालुररपत्रपः ॥ ६ ॥</v>
<c>रतव्रणः । रते मैथुने व्रणं यस्य । ग्राममृगः । ग्रामे
मृगः । इन्द्रमहकामुकः । इन्द्रमहं कामयते । कपिलः वक्रपुच्छः । वक्रं पुच्छं यस्य । शयालुः
अम्तत्रपः । नास्ति रते मैथुने त्रपा यस्य । इति दश कुक्कुरस्य ॥ ६ ॥</c>


<v>शुन्याः शुन्यं शुनीरं स्याच्चौरः शङ्कितवर्णकः ।
स्यात्कुम्भिलश्च प्रचुरपुरुषोऽथ कुजम्भिलः ॥ ७ ॥</v>
<c>शुन्यं शुनीरम् इति
द्वे शुनीसङ्‌घस्य ॥ क्वचित्तु सुनारः शुनीरम् इति शुनीक्षीरे ॥ दृश्यते । चौरः शङ्कित-
वर्णकः । शङ्कितो वर्णो यस्य । कुम्भिलः । कुम्भोऽस्त्यस्य । प्रचुरपुरुषः । प्रचुरश्चाऽसौ पुरु-
षश्च । इति चत्वारि चौरस्य ॥ कुजम्भिलः "कुजम्भिरः" ॥ ७ ॥</c>


<v>सुरुङ्गोऽहिवधश्चोरे वन्दीकारस्तु माचलः ।
प्रसह्यचोरश्चिल्लाभः स्त्रीचोरो रतहिण्डकः ॥ ८ ॥</v>
<c>सुरुङ्गः अहिवधः "अहि
रधः" इति त्रीणि वधचोरस्य ॥ वन्दीकारः "वन्दीकालः" माचलः प्रसह्यचोरः । प्रसह्य
बलात्कारेण चोरः । चिल्लाभः इति चत्वारि प्रसह्यचोरस्य ॥ स्त्रीचोरः । स्त्रियाः चोरः ।
रतहिण्डकः । रतस्य हिण्डकः । इति द्वे स्त्रीचोरस्य ॥ ८ ॥</c>


<v>काव्यचोरश्चन्द्ररेणुः कुड्यच्छेद्यं तु खानिकम् ।
सन्धिः सुरङ्का तद्भेदाः श्रीवत्सगोमुखादयः ॥ ९ ॥</v>
<c>काव्यचोरः । काव्यस्य चोरः ।
चन्द्ररेणुः इति द्वे काव्यचोरस्य । कुड्यच्छेद्यम् । "कुड्यच्छेद्यः" कुड्यं छेद्यं यस्य । खानि-
कम् । क्वचित् खानक इति च पाठः । संधिः । "संधिं कृत्वा तु चौर्यम्" इति
स्मृतिः । सुरङ्का । क्वचित् सुरुङ्गा सुरङ्गं सुरङ्गमिति च । इति चत्वारि सन्धिचोरस्य ॥
श्रीवत्सः गोमुखः । गोरिव मुखमस्य । इत्येकैकं चोरादिकृतसन्धिभेदयोः ॥
आदिना अतो विसदृशाकारा अपि गृह्यन्ते ॥ ९ ॥</c>


<v>कपाललासिका तर्कुस्तर्कुशाणस्तु झामकः ।
वर्तनी तर्कुपीठी स्यात्पिञ्जनं तूलकार्मुकम् ॥ १० ॥</v>
<c>कपाललासिका "कर्पासनालिका"
"कपालनालिका" । कपालानां लासिका । तर्कुः इति द्वे तर्कुरिति ख्यातस्य
यन्त्रभेदस्य ॥ तर्कुशाणः झामकः इति द्वे तर्कुशाणस्य ॥ अन्यत्र तर्कुलासकः
लासकः इति द्वौ तर्कुचालकयन्त्रस्य ॥ दृश्येते । वर्तनी तर्कुपीठो इति द्वे तर्कुपी-
ठ्याः ॥ पिञ्जनं तूलकार्मुकम् इति द्वे तूलधनुषः ॥ १० ॥</c>


;p{0079}
<v>तूलः पिचुः पिचुतूलं पिञ्जिका तूलनालिका ।
त्रिषु द्वारापणं सूत्रपर्णं यत्तेन वेष्ट्यते ॥ ११ ॥</v>
<c>तूलः पिचुः पिचुतूलम् । इति
त्रीणि तूलस्य ॥ पिञ्जिका तूलनालिका । तूलनिर्मिता नाली । स्वार्थे कन् । इति द्वे पिञ्जि-
कायाः ॥ द्वारापणं सूत्रपर्णम् इति द्वे सूत्रवेष्टनस्य ॥ ११ ॥</c>


<v>निर्वेटनं नाडिचीरमेकाष्टी तूलशर्करा ।
तन्त्रकाष्ठं तुरी स्त्री स्याद्‌ग्रीष्महासेन्द्रतूलके ॥ १२ ॥</v>
<c>निर्वेटनं नाडि चीरम् इति
द्वे नाडिचीरस्य ॥ एकाष्टी तूलशर्करा इति द्वे पिचुशर्करायाः ॥ तन्त्रकाष्ठम् तन्त्र-
वायस्य काष्ठम् । तुरी "तुरिः" इति द्वे वयनसाधनस्य काष्ठस्य ॥ तुरीशब्दोऽत्र स्त्रीलि-
ङ्गकः । ग्रीष्महासम् । ग्रीष्मे हास इव । इन्द्रतूलकम् । इन्द्रस्येव तूलमाकाशे उड्डीयमानत्वादि-
न्द्रस्वामिकत्वं यस्य । इति द्वे इन्द्रतूलस्य कर्पासस्य ॥ १२ ॥</c>


<v>पन्नध्री पादुका प्राणिहिता पदरथीत्यपि ।
कावारी जङ्गमुकुटी भ्रमत्कुट्यय खर्परः ॥ १३ ॥</v>
<c>पन्नध्री । पाद् नह्य-
तेऽनया । पादुका प्राणिहिता "प्राणहिता" प्राणिनां हिता । पदरथी । पदयोः रथ इव ।
इति चत्वारि पादुकायाः चर्ममयस्य पदाच्छादनस्य च ॥ अपिशब्देन पादुः
उपानदादयोऽप्यत्र गृह्यन्ते । कावारी "कारावी" जङ्गमुकुटी भ्रमत्कुटी । इति त्रीणि तृणा-
दिकृतच्छत्रस्य ॥ खर्परः ॥ १३ ॥</c>


<v>वारित्रा मूर्धखोलञ्च सैव पत्रपिशाचिका ।
वासी तु तक्षणी न स्त्री क्रकचः पत्रदारकः ॥ १४ ॥</v>
<c>वारित्रा । वारिणस्त्रायते । मूर्धखोलम् । मूर्ध्नि खोल-
मस्य । पत्रपिशाचिका । पत्रमेव पिशाचो यस्याः । इति चत्वारि वारित्राण इति ख्यातस्य
छत्रस्य ॥ वासी तक्षणी इति द्वे तक्षण्याः ॥ क्रकचः । क्र इति कचति शब्दायते । पत्र-
दारकः । पत्राकारः दारकः । इति द्वे क्रकच इति ख्यातस्य करपत्रस्य ॥ अयं तु
न स्त्री स्त्रीलिङ्गे न स्यात् । पुंनपुंसकयोः स्यादेव ॥ १४ ॥</c>


<v>मद्यं त्वरिष्टं मैरेयं कत्तोयं कापिशायनम् ।
माध्वी च मधु माध्वीकं कपिशीका च मालिका ॥ १५ ॥</v>
<c>मद्यम् अरिष्टं मैरेयम् । मिरायां
देशभेदे औषधिभेदे वा भवम् । "मेरेयं धामकीपुष्पगुडधानाम्लसम्भवम्" इति माधवः । अस्य
गुडधानाम्बुसंहितमिति क्वचित् पाठः । कत्तोयम् । कुत्सितमीषद्वा तोयं यत्र । कापिशायनम् ।
कपिशस्य मद्यभेदस्यायनं स्थानम् । "कापिशायनी" माध्वी मधु "गर्ज गर्ज क्षणं मूढ मधु
पावत्पिबाम्यहम्" इति चण्डी । माध्वीकम्‌ । मधुना मधूकपुष्पेण निर्वृत्तम् । कपिशीका ।
"कपिशी" अप्यत्र । मालिका ॥ १५ ॥</c>


;p{0080}
<v>वीरा दैत्या प्रसन्ना च माधवी गन्धमादनी ।
गौडी च वाल्कली मध्वासवपक्वरसौ नरि ॥ १६ ॥</v>
<c>वीरा दैत्या प्रसन्ना माधवी गन्धमादनी । गन्धेन
मदयति । इति पञ्चदश मद्यस्य ॥ तानि मद्यनि द्वादशविधानि भवन्ति । यथाह–"माध्वीकं
पानसं द्राक्षं खार्जूरं तालमैक्षवम् । मैरेयं माक्षिकं टाङ्‌कं मधूकं नारिकेलजम् मुख्यमन्नविका-
रोत्थं मद्यानि द्वादशैव तु" इति । गौडी । गुडस्य विकारः । वाल्कली इति द्वे गुडेन
कृतायाः सुरायाः ॥ मध्वासवः । मधुना पुष्परसेन कृतः आसवः । पक्वरसः "यक्ष-
रसः" पक्वानां रसः । इति द्वे मधुद्रुमपुष्पजातस्य मद्यस्य ॥ इमौ द्वौ पुँल्लि-
ङ्गिकौ ॥ १६ ॥</c>


<v>नलिनी नारिकेलस्य सुरा तालस्य तालिनी ।
स्मरासवो मुखसुरं पारी स्त्री पानभाजनम् ॥ १७ ॥</v>
<c>नलिनी इत्येकं नारिकेलजातसुरायाः ॥ तालिनी । तालेन तन्निर्या-
सेन निर्वृत्ता । "ताली" अप्यत्र । स्मरासवः । स्मरस्य आसवः । मुखसुरम् इति त्रीणि
तालजातसुरायाः ॥ पारी । पारमस्यास्ति । पानभाजनम् इति द्वे पानभाजनस्य ॥
॥ १७ ॥</c>


<v>शुण्डापानं मदस्थानं द्यूतकृत्कृष्णकोहलः ।
देवसभ्यस्तु सभिको लग्नकस्तृणमत्कुणः ॥ १८ ॥</v>
<c>शुण्डापानं मदस्थानम् इति द्वे मद्यपानगृहस्य ॥ क्वचित् शुण्डापानमिति पृथ-
गपि "शुण्डा पानगृहे मता । अप्यम्बुहस्तिनी वेश्या हस्तिहस्तसुरासु च" इति मेदिनी । "शुण्डापि
जलहस्तिन्यां मदिराकरिहस्तयोः" इति विश्वः । "पानं पीतिभाजनरक्षणे" इति मेदिनी ।
द्यूतकृत् । द्यूतं करोति । द्यूतकारोऽप्यत्र । कृष्णकोहलः इति द्वे द्यूतकृतः ॥ देवसभ्यः सभिकः ।
सभीकोऽप्यत्र । इति द्वे द्यूतकारकस्य ॥ लग्नकः तृणमत्कुणः इति द्वे प्रतिभुवः ॥ १८ ॥</c>


<v>चुञ्चुरी तिन्तिडी द्यूते पञ्चाली शारिशृङ्खला ।
अष्टकाङ्गं नयपीठी नयस्तु जतुपुत्रकः ॥ १९ ॥</v>
;c{इति शूद्रवर्गः ॥ १० ॥}
;c{इति त्रिकाण्डशेषकोषस्य द्वितीयः काण्डः समाप्तः २.}
<c>चुंचुरी तिंतिडी इति द्वे द्यूतस्य ॥ पञ्चाली । "पञ्चनी" पञ्चं प्रपञ्चमलति पर्याप्नोति । शारि-
शृङ्खला । शारेः शृंखला । इति द्वे शारिशृङ्खलेति ख्यातायाः वस्त्रकृतपुत्तलि-
कायाः ॥ अष्टकाङ्गम् । अष्टकानि अङ्गानि यस्य । नयपीठी । नयानां द्यूतभेदानां पीठमस्त्य-
स्याः । इति द्वे नयपीठेति ख्यातस्य शारिफलकस्य ॥ नयः जतुपुत्रकः । जतोः पुत्रकः
इति द्वे द्यूतक्रीडासाधनपाशकस्य ॥ १९ ॥ इति शूद्रवर्गः ॥ १० ॥ इत्याचार्यश्रीशी-
लस्कन्धस्थविरविरचितायां सारार्थचन्द्रिकाख्यायां त्रिकाण्डशेषटीकायां द्वितीयः काण्डः समाप्तः ॥</c>


;c{इति सटीकत्रिकाण्डशेषकोषस्य द्वितीयः काण्डः समाप्तः २.}


;p{0081}
;c{अथ}

;c{सटीकत्रिकाण्डशेषकोषस्य–}

;c{तृतीयः काण्डः ।}

<v>क्षेमङ्करोऽरिष्टतातिः स्यान्मद्रङ्करशङ्करौ ।
आमुष्यायणविज्ञातौ पुत्रान्नादः कुटीचकः ॥ १ ॥</v>
<c>???ङ्करः । क्षेमं निर्भयं करोति । अरिष्टतातिः मद्रङ्करः "मद्रङ्करः" । मद्रं मङ्गल करोति ।
??? । शं सुखं मङ्गलं वा करोति । इति चत्वारि निर्भयकरस्य शुभङ्करस्य वा ॥
???यणः । अमुष्याः प्रत्यक्षीकृतस्यापि सद्वंशत्वेन सच्चरितत्वेन च प्रख्यातस्याऽपत्यम् ।
???"निज्ञातः" इति द्वे सद्वंशोद्भवस्य ॥ पुत्रान्नादः । पुत्रस्य अन्नमाददाति । कुटी-
???कुटिचकोऽप्यत्र । कुट्यां कुटौ वा चकति तृष्यति । कुटीचरोऽप्यत्र । कुट्यां कुटौ वा
??? इति द्वे पुत्रान्नादस्य यतिभेदस्य ॥ १ ॥</c>


<v>स्थपुटं विषमं सञ्चारजीवी शरणार्थकः ।
अभिपन्नः शरणार्थी पाण्डुपृष्ठस्त्वलक्षणः ॥ २ ॥</v>
<c>स्थपुटम् । "स्थपुटमतमपि क्रव्य-
???त्ते" इति मालतीमाधवम् । इत्येकं विषमस्थानसञ्चारजीविनः ॥ शरणार्थकः ।
???यते । "शरणार्पकः" अभिपन्नः शरणार्थी । शरणमर्थयते । इति त्रीणि शरणा-
??? शरणगतस्य वा ॥ पाण्डुपृष्ठः । पाण्डुवर्णं पृष्ठं यस्य । अलक्षणः । नास्ति लक्ष-
???कं सुचिह्नं वा यस्य । इति द्वे दुर्लक्षणस्य ॥ २ ॥</c>


<v>उद्भटोड्डामरोऽत्ताला आविष्टः प्रेतवाहितः ।
प्रेङ्खोलितस्तरलितस्तृषितस्तर्षितः सतृट्‌ ॥ ३ ॥</v>
<c>उद्भटः उड्डामरः उत्तालः इति
???त्यन्तप्रचण्डस्य ॥ आविष्टः प्रेतवाहितः । इति द्वे भूतादिग्रस्तस्य, आवेश-
???च ॥ प्रेङ्खोलितः तरलितः । तरल इवाचरति । इति द्वे कम्पितस्य ॥ तृषितः
???सतृट् इति त्रीणि पिपासायुक्तस्य ॥ ३ ॥</c>


<v>ऊर्ध्वस्थोर्ध्वदमौ तुल्यौ ग्राम्यो ग्रामेयकः स्मृतः ।
पराचीनः प्रतीपः स्यात्समीचीनः समञ्जसः ॥ ४ ॥</v>
<c>उर्ध्वस्थः उर्ध्वदमः इति द्वे उर्ध्व-
??? ॥ ग्राम्यः । ग्रामे भवः ग्रामेयकः । ग्रामे जातः । इति द्वे ग्रामजातस्य ॥ स्मृतः
???राचीनः । पराग्भवः । प्रतीपः इति द्वे पराङ्मुखस्य ॥ स्यादित्यन्वयः । समीचीनः
???। समञ्जसः । सम्यक्‌ अञ्ज औचित्यं यत्र । इति द्वे यथार्थस्य उचितस्य
वा ॥ ४ ॥</c>


;p{0082}
<v>स्वस्थानस्थः परान्द्वेष्टि यः स गोष्ठश्च उच्यते ।
दाता तु दारुर्मुचिरः स्याद्विदग्धस्तु नागरः ॥ ५ ॥</v>
<c>गोष्ठः । गावस्तिष्ठन्त्यत्र । इत्येकं गवांस्थान इति ख्यातस्य गोष्ठस्य ॥
यः स्वस्थानस्थः स्वकीये स्थाने स्थितः सन् परान् शेषान् द्वेष्टि द्वेषं करोति स गोष्ट इति उच्यते
कथ्यत इति व्यङ्गस्यार्थः । दाता दारुः मुचिरः इति त्रीणि दानशीलस्य ॥ विदग्धः
नागरः इति द्वे पण्डितस्य ॥ ५ ॥</c>


<v>षिङ्गो व्यलीकः षट्प्रज्ञः कामकेलिर्विदूषकः ।
पीठकेलिः पीठमर्दो भविलश्छिदुरो विटः ॥ ६ ॥</v>
<c>षिङ्गः व्यलीकः षट्प्रज्ञः । षट्सु प्रज्ञा यस्य । "धर्मा-
र्थकाममोक्षेषु लोकतत्त्वार्थयोरपि । षट्सु प्रज्ञा तु यस्याऽसौ षट्‌प्रज्ञः परिकीर्त्तितः" इति । कामकेलि
कामे रतौ केलिर्यस्य । विदूषकः पीठकेलिः । पीठे केलिर्यस्य । पीठमर्दः । पीठे मर्दो यस्य । भविलः
छिदुरः विटः इति दश कामुकस्य ॥ ६ ॥</c>


<v>प्रघटाविच्छास्त्रगण्डो मेधावी मेधिरः समौ ।
युक्तं परिमिते भीमं त्वाऽभीले प्रश्लथः श्लथः ॥ ७ ॥</v>
<c>प्रघटावित् शास्त्रगण्डः । शास्त्रेषु गण्डो यस्य । इति
द्वे शास्त्राभिसक्तचित्तस्य ॥ मेधावी । मेधा अस्त्यस्य । मेधिरः । मेधा अस्त्यस्य । इति द्वे
मेधाविनः ॥ युक्तम् इत्येकं कृतपरिमाणस्य ॥ भीमम् । बिभेत्यस्मात् । इत्येकं भयान-
कस्य ॥ प्रश्लथः श्लथः शिथिलः इति त्रीणि शिथिलस्य दुर्बलस्य वा ॥ ७ ॥</c>


<v>शिथिलोवोद आर्द्रः स्याच्चिरस्थो नायकः स्मृतः ।
स्यादायःशूलिकस्तीक्षणकर्माशोचोनहङ्कृतिः ॥ ८ ॥</v>
<c>अवोदः
आर्द्रः इति द्वे सजलस्य ॥ चिरस्थः नायकः इति द्वे नायकस्य ॥ स्मृतः ज्ञात इत्यर्थः ।
आयःशूलिकः । अयःशूलेनार्थानन्विच्छति । तीक्ष्णकर्मा तीक्ष्णं कर्म यस्य । इति द्वे तीक्ष्णोपा-
येनाभीष्टसाधकस्य ॥ स्यादित्यन्वयः । अशोचः अनहङ्कृतिः इति द्वे अहङ्कारविर
हितस्य गर्वविहीनस्य वा ॥ ८ ॥</c>


<v>कुसृत्या विभवान्वेषी पार्श्वकः सन्धिजीवकः ।
वाक्याभिधायी पुरुषः पृष्ठमांसाद उच्यते ॥ ९ ॥</v>
<c>सन्धिजीवकः । सन्धिं जीवति । इत्येकं शाठ्येन-
परार्थहारकस्य ॥ यः कुसृत्या शाठ्येन विभवान्वेषी सम्पत्तिगवेषणशीलः पार्श्वकः समीप-
वर्ती स सन्धिजीवक इत्युच्यते इत्यर्थः । पृष्ठमांसादः । पृष्ठे मांसमत्ति । इत्येकं पृष्ठमांस-
भक्षकस्य ॥ यः पुरुषः सम्मुखे वाक्येन मधुरवचनेन अभिधायी भाषणशीलः पराङ्मुखे
दोषं चाविष्करोति सः पृष्ठमांसाद उच्यते कथ्यते इत्यर्थः ॥ ९ ॥</c>


<v>भार्याटः स्वस्त्रियो दाताऽन्नार्थं दूषकपांसनौ ।
धृष्णुर्धृष्णुग्दधृग्धृष्टो दशेरः सुप्तघातुकः ॥ १० ॥</v>
<c>भार्याटः इत्येकम् अन्नार्थं स्व-
भार्यादायकस्य ॥ यः अन्नार्थम् आहारपर्येषणप्रयोजनाय स्वस्त्रियः निजभार्याया अपि दाता
दानशीलः भवति परेभ्यः इति शेषः । सः भार्याट इति कथ्यते । दूषकः पांसनः इति द्वे दूषकस्य ।
धृष्णुः धृष्णुग्‌ दधृग्‌ धृष्टः इति चत्वारि प्रगल्भस्य निर्लज्जस्य वा । दशेरः सुप्तघातुकः ।
सुप्तं शयनं हन्ति । इति द्वे निद्रानाशकस्य ॥ १० ॥</c>


;p{0083}
<v>देशकः शासिता शास्ता शिक्कुरव्यवसायवान् ।
चकितः शङ्कितो भीतः प्रतियत्नः प्रयत्नवान् ॥ ११ ॥</v>
<c>देशकः शासिता शास्ता इति त्रीणि
शासनकर्तुः ॥ शिक्कुः "शिक्नुः" अव्यवसायवान् इति द्वे उद्यमविहीनस्य ॥ चकितः
शङ्कितः भीतः इति त्रीणि भययुक्तस्य ॥ प्रतियत्नः प्रयत्नवान् इति द्वे उत्साहयुक्तस्य ॥ ११ ॥</c>


<v>आधार्मिकोऽधार्मिकः स्यात्प्रसृतान्तरितौ समौ ।
कृपणो दृढमृष्टिः स्याद्देवयुर्धार्मिकः सुकृत् ॥ १२ ॥</v>
<c>आधार्मिकः । अधर्मं चरति सततमनुशीलयति । अधार्मिकः इति द्वे अधर्मशीलस्य ॥ प्रसृतः अन्त-
रितः अन्तरं व्यवधानं करोति । इति द्वे व्यवधानं गतस्य ॥ कृपणः दृढमृष्टिः । दृढा अशिथिला
मृष्टिर्यस्य । इति द्वे अदानशीलस्य ॥ देवयुः धार्मिकः धर्मं चरति सततमनुशीलयति । सुकृत्‌
इति त्रीणि धार्मिकस्य ॥ १२ ॥</c>


<v>मनःस्मयो मनोज्ञः स्याच्चक्षुष्यः प्रियदर्शनः ।
लडहं भद्रकं न्युड्खं लगडं चारुबन्धुरः ॥ १३ ॥</v>
<c>मनःस्मयः "मनआपः" मनोज्ञः चक्षुष्यः । चक्षुषे हितः ।
प्रियदर्शनः । प्रियं दर्शनमस्य । लडहं "लखण्डं" भद्रकं न्युङ्खं लगडं चारुबन्धुरः इति नव
प्रियदर्शनस्य ॥ १३ ॥</c>


<v>भट्टारो भगवान्पूज्यः शक्रप्रतिबलौ समौ ।
पटुः पाटविको धूर्तः स्थगस्तीक्ष्णस्तु राजघः ॥ १४ ॥</v>
<c>भट्टारः । भट्टं स्वामित्वमृच्छति । भगवान् पूज्यः इति त्रीणि
पूज्यस्य ॥ शक्तः प्रतिबलः इति द्वे प्रतिबलस्य ॥ पटुः पाटविकः धूर्तः स्थगः इति
चत्वारि धूर्तस्य ॥ तीक्ष्णः राजघः इति द्वे तीक्ष्णस्य ॥ १४ ॥</c>


<v>सम्बन्धी गुणवान्संयुङ्‌मित्रयुर्मित्रवत्सलः ।
धर्मार्थकाममोक्षेषु लोकतत्त्वार्थयोरपि ॥ १५ ॥</v>
<c>सम्बन्धी गुणवान् इति
द्वे सम्बन्धिनः ॥ संयुम् मित्रयुः । मित्रं याति । मित्रवत्सलः । मित्रे वत्सलः । इति त्रीणि
मित्रवत्सलस्य ॥ १५ ॥</c>


<v>षट्‌सु प्रज्ञाऽस्ति यस्यांच्चैः स षट्प्रज्ञ इति स्मृतः ।
मध्यस्थस्तु निसृष्टः स्याद्भग्नपृष्ठस्तु सम्मुखः ॥ १६ ॥</v>
<c>षट्‌प्रज्ञः । षट्सु प्रज्ञा यस्य सः । इत्येकं धर्मार्थाद्यभिज्ञस्य ॥
केष्वपि षट्‌स्विति चेत् ? धर्मार्थकाममोक्षेषु धर्मश्च अर्थश्च कामश्च मोक्षश्चेति द्वन्द्वः । एते प्रसिद्धाः ।
एतेषु चतुर्वर्गेषु च । तथा लोकतत्त्वार्थयोः । लोकतत्त्वं लोकस्वभावः अर्थः धनोपार्जनं च ।
एषु षट्सु यस्य उच्चैः महती अत्यर्थं वा प्रज्ञा अस्ति सः षट्‌प्रज्ञः इति स्मृतः ज्ञातः । सुधीभि
रिति शेषः । अपिशब्देन इतराणि हितसाधनानि च गृह्यन्ते । मध्यस्थः । मध्ये तिष्ठति
निसृष्टः इति द्वे मध्यस्थस्य ॥ भग्नपृष्ठः "भुग्नपृष्ठः" । भग्नं पृष्ठं यस्य । सम्मुखः इति द्वे
सम्मुखस्य ॥ १६ ॥</c>


;p{0084}
<v>स्यात्कथङ्कथिकः प्रष्टा विचक्षुर्विमनाः स्मृतः ।
प्रतारितो व्यंसितः स्यात्प्रोथस्तु प्रथितो मतः ॥ १७ ॥</v>
<c>कथङ्कथिकः प्रष्टा इति द्वे प्रष्टुः ॥ विचक्षुः विमनाः इति द्वे
विमनसः ॥ प्रतारितः व्यंसितः इति द्वे प्रतारितस्य ॥ प्रोथः प्रथितः इति द्वे प्रथि-
तस्य ॥ १७ ॥</c>


<v>माशब्दिकः प्रतिषेद्धा जडमातृसुखौ समौ ।
प्राणं पुराणं भिन्नं तु व्यवच्छिन्नं विशेषितम् ॥ १८ ॥</v>
<c>माशब्दिकः प्रतिषेद्धा इति द्वे प्रतिषेधकारकस्य ॥ जडः–जलति घनी
भवति । लस्य डः । मातृसुखः इति द्वे इष्टानिष्टाभिज्ञस्य जडस्य ॥ प्राणं "प्रीणं"
पुराणम् इति द्वे पुराणस्य ॥ भिन्नं व्यवच्छिन्न विशेषितम् इति त्रीणि विशेषितस्य ॥
॥ १८ ॥</c>


<v>विनाकृतं विरहितं मुक्तं निर्व्यूढमुच्यते ।
तिक्तः कषायः सुरभिः कक्खटो निर्भरो दृढः ॥ १९ ॥</v>
<c>विनाकृतं विरहितं मुक्तं नीव्यूढम् इति चत्वारि त्यक्तस्य ॥ उच्यते कथ्यते । बुधै-
रिति शेषः । तिक्तः । "तिक्तो रससुगन्धयोः" इति मेदिनी । कषायः । "कषायो रसभेदेऽपि
निर्यासे च विलेपने । अङ्गरागे च न स्त्री स्यात्‌ सुरभे लोहिते त्रिषु" इति मेदिनी । सुरभिः इति
त्रीणि सुगन्धेः ॥ कक्खटः निर्भरः "निर्वहः" दृढः ॥ १९ ॥</c>


<v>निःसन्धिश्च निवातश्च समूढं शोधितं समे ।
स्यादागन्तुकमाहार्यं समे पत्र्क्रिमपाकिमे ॥ २० ॥</v>
<c>निःसन्धिः ।
निर्गतः सन्धिर्यस्मात् । निवातः । निवृत्तो निरुद्धो वा वातोऽस्मात् । इति पञ्च दृढस्य ॥
समूढं शोधितम् इति द्वे शोधितस्य ॥ आगन्तुकम् आहार्यम् इति दे आगन्तुकस्य ॥
अत्र स्यादित्यन्वयः । पत्र्क्रिमं पाकिमम् इति द्वे पाकनिर्वृत्तस्य ॥ २० ॥</c>


<v>कोमलं पेलवं पापे त्वधमापसदौ धवः ।
रोमाञ्चितो हृष्टरोमा अजानेयस्तु निर्भयः ॥ २१ ॥</v>
<c>कोमलं पेलवम्‌
इति द्वे कोमलस्य ॥ अधमः अपसदः धवः । "धवः पुमान् नरे धूर्ते पत्यौ वृक्षान्तरेऽपि च"
इति मेदिनी । क्वचित् ध्रुवः । इति त्रीणि पापस्य नीचस्य वा । रोमाञ्चितः । रोमाञ्चः
जातोऽस्य । हृष्टरोमा । हृष्टमिव जाताङ्कुरं रोम यस्य । इति द्वे रोमाञ्चितस्य ॥ अजानेयः ।
अ??? ??????????? आरोहो येन । आजानीयशब्दोऽपि दृश्यते ।
तस्या????  "शाक्ताभर्मिन्नहृदयाः स्खलन्तश्च पदेपदे । अजानन्ति यतः संज्ञामाजानेयास्ततः
स्मृताः" इति । निर्भयः इति द्वे उत्तमाश्वस्य, निर्भयस्य वा ॥ २१ ॥</c>


<v>अन्यासाधारणं त्वावेशिकं प्रातिस्विकं च तत् ।
भिन्नकः क्षपणोऽह्नीको बौद्धो वैनायकः स्मृतः ॥ २२ ॥</v>
<c>अन्यासाधारणम्
आवेशिकम् । आवेशे गृहे भवः । प्रातिस्विकम् । प्रतिस्वे एकैकस्मिन् भवः । इति द्वे असा-
धारणस्य ॥ भिन्नकः क्षपणः । क्षपयति विषयरागम् । क्षपणकोऽप्यत्र । अह्रीकः । नास्ति
ह्रीः लज्जा अस्य । इति त्रीणि निर्ग्रन्थ इति ख्यातस्य तीर्थविशेषस्य ॥ बौद्धः ।
बुद्धो देवतास्य । वैनायकः । विनायकः सम्बुद्धो देवतास्य । क्वचित्तु वैनायिक इति दृश्यते ।
तत्र विनायं खण्डनमधिकृत्य कृतो ग्रन्थः । उपचारात् तदभिज्ञेऽपि वर्तते । इति द्वे बौ-
द्धस्य ॥ २२ ॥</c>


;p{0085}
<v>और्ध्वश्रोतसिकः शैवः कौल आन्वयिका स्मृतः ।
पञ्चार्थिकः पाशुपतश्चिद्रूपः स्फूर्तिमान्मतः ॥ २३ ॥</v>
<c>और्ध्वश्रोतसिकः । उर्ध्वमुपरि श्रोतः इन्द्रियं शिवधर्मावलम्बनज्ञानमिति यावत्
अस्त्यस्य । शैवः । शिवो देवताऽस्य । इति द्वे शैवस्य ॥ कौलः । कुले सत्कुले भवः ।
आन्वयिकः । अन्वये प्रशस्तकुले भवः । इति द्वे प्रशस्तकुलजातस्य ॥ स्मृतः ज्ञातः ।
पण्डितैरिति शेषः । पञ्चार्थिकः पाशुपतः चिद्रूपः । चिदेव रूपमस्य । स्फूर्तिमान् । स्फूर्तिर-
स्त्यस्य । इति चत्वारि पाशुपताख्यस्य शैवभेदस्य ॥ २३ ॥</c>


<v>प्राज्ञ उद्घटितज्ञः स्याच्छंयुशंवशुभंयवः ।
गौरवितास्त्वार्यमिश्राः श्लाघ्यास्तत्राभवन्मुखाः ॥ २४ ॥</v>
<c>प्राज्ञः उद्घटितज्ञः इति द्वे
प्रज्ञाविशेषस्य ॥ शंयुः । शमस्त्यस्य । शंवः । शमस्त्यस्य । क्वचित्‌ "शंबः" । शुभंयुः ।
शुभमस्त्यस्य । इति त्रीणि शुभान्वितस्य ॥ एते शब्दाः त्रिषु लिङ्गेषु वर्तन्ते । गौरविताः ।
गौरवं जातमेषाम् । आर्यमिश्राः । आर्याणां श्रेष्ठाचाराणां मिश्राः श्रेष्ठाः । इति द्वे पूज्यस्य ॥
श्लाघ्याः इत्येकं श्लाघनीयस्य ॥ ये तत्र तेषु मुखाः प्रधानाः ते श्लाघ्याः अभवन्निति
सम्बन्धः । उभय त्र श्रेष्ठार्यद्योतनार्यं बहुवचनप्रयोगः ॥ २४ ॥</c>


<v>स्याद्देवानांप्रियः क्षेपे हतको बन्धुदग्धवत् ।
अणुः कनीयानल्पिष्ठः पिण्डितं गुणितं हतम् ॥ २५ ॥</v>
<c>देवानांप्रियः । अलुक्समासः ।
इत्येकं क्षेपकोक्तेः मूर्खस्य वा ॥ हतकः । हत इव नष्टप्रायत्वात् । कन् प्रत्ययः । इत्येकं
नष्टप्रायस्य ॥ अणुः कनीयान् । अयमनयोरतिशयेनाल्पः । अल्पिष्ठः । अयमनयोरति-
शयेनाल्पः । इति त्रीणि अल्पतरस्य ॥ पिण्डितं गुणितं हतम्‌ इति त्रीणि गुणि-
तस्य ॥ २५ ॥</c>


<v>खट्वारूढोविनीतः स्यान्मरालमसृणे समे ।
प्राञ्जलः प्रगुणोऽजिह्मः प्रणाय्यः साध्वनिन्दितौ ॥ २६ ॥</v>
<c>खट्वारूढः अविनीतः इति द्वे अविनीतस्य प्रमादितस्य वा ॥
मरालं मसृणम् इति द्वे स्निग्धस्य ॥ प्राञ्जलः प्रगुणः अजिह्मः इति त्रीणि ऋजुभावयु-
क्तस्य ॥ प्रणाय्यः साधुः अनिन्दितः इति त्रीणि साधोः ॥ २६ ॥</c>


<v>त्वं त्वद्भिन्नं चान्यतरदपष्ठुलमपष्ठु च ।
करम्बितं च खचितं रूषितं त्ववगुण्ठितम् ॥ २७ ॥</v>
<c>त्वम् त्वत् भिन्नम्
अन्यतरत् इति चत्वारि भिन्नस्य अन्यार्थस्य वा ॥ अपष्ठुलम् अपष्ठु इति द्वे विप-
रीतस्य ॥ करम्बितम् । करम्बो मिश्रणं जातोऽस्य । खचितं रूषितम् अवगुण्ठितम् "गुरु-
गुण्डितम्" इति चत्वारि मिश्रितस्य ॥ २७ ॥</c>


;p{0086}
<v>स पात्रेसमितोऽन्यत्र भोजनान्मिलितो न यः ॥ २८ ॥</v>
;c{इति विशेष्यनिघ्नवर्गः ॥ १ ॥}
<c>पात्रेसमितः । पात्रे भोजनपात्रासादनकाले एव
समितः सङ्गतः । इत्येकं भोजनादन्यत्र अनुपस्थितस्य कार्यदक्षस्य ॥ यः भोज-
नात् अन्यत्र न मिलितः न सङ्गतः स पात्रेसमित इत्यर्थः ॥ २८ ॥ इति विशेष्यनिघ्न-
वर्गः ॥ १ ॥</c>


<v>विधिर्विधानं कर्मास्त्री क्रिया कृत्या विधा कृतिः ।
व्याप्यं तु साधनं कर्म्मयुताज्ञेय्ये तु सङ्गतम् ॥ १ ॥</v>
<c>विधिः विधानं कर्म । इमे शब्दाः स्त्रीलिङ्गभिन्नाः पुन्नपुंसकाः स्युः । क्रिया कृत्या
विधा कृतिः इति सप्त कर्मणः ॥ इमे स्त्रीलिङ्गकाः । वाप्यं साधनम् इति द्वे साधनस्य ॥
सङ्गतम् इत्येकं कर्मयुक्ताज्ञेय्यस्य मिलितस्य ॥ १ ॥</c>


<v>अङ्गारितं पलाशानां कलिकोद्गमने स्मृतम् ।
जलयन्त्रगृहं धीरैः समुद्रग्रहमुच्यते ॥ २ ॥</v>
<c>अङ्गारितम् । अङ्गारमिवाचरति ।
इत्येकं पलाशकलिकोद्गमस्य ॥ पलाशानां स्वनामाख्यातानां वृक्षाणाम् कलिकानां
कोरकाणाम् उद्गमने ऊर्ध्वगमने उत्पन्ने इत्यर्थः । स्मृतं ज्ञातम् । अथवा सामान्यवृक्षेषु पल्लवो-
द्गमनेऽपि अङ्गारितशब्दो दृष्ट इति केचित् । "नवपलाशपलाशवनम्" इति माघः । समुद्र-
गृहम् । समुद्र इव प्रचुरजलं गृहम् । इति द्वे जलयन्त्रयुक्तगृहस्य ॥ जलयन्त्रगृहं जलवहनयन्त्र-
युक्तं मन्दिरं समुद्रगृहमिति धीरैः उच्यते इत्यर्थः ॥ २ ॥</c>


<v>जलहं तु विदुः स्वल्पे सोमालं कुसुमाकरे ।
स्तनाभोगः स्तनभरः परभागः स्वसम्पदि ॥ ३ ॥</v>
<c>जलहम् इत्येकं स्वल्पजलयन्त्रस्य ॥
सोमालं "समाली" इत्येकं कुसुमाकरस्य ॥ स्तनाभोगः । स्तनस्य आभोगः परिपूर्णभावः ।
स्तनभरः । स्तनस्य भरः इति द्वे स्थूलस्तनभारस्य तदाभोगस्य वा ॥ परभागः ।
भज्यते सेव्यतेऽनेन भागः । परश्चाऽसौ भागश्च परेषां भागो वा । इत्येकं स्वसम्पदः ॥ ३ ॥</c>


<v>आलिङ्गनं त्वङ्कपालिः श्लिषा खट्टिस्त्वसद्‌ग्रहः ।
स्यादज्ञेऽनेडकः सग्धिः सहभोजनमित्यपि ॥ ४ ॥</v>
<c>आलिङ्गनम् अङ्कपालिः । अङ्कस्य पालिरिव । वा अङ्गपालिः । अङ्गं पाल्यते सम्बध्यतेऽत्र । श्लिषा इति
त्रीणि प्रीतिपूर्वकमन्योन्यदेहसंश्लेषणस्य ॥ खट्टिः असद्‌ग्रहः । असति अविद्यमाने
वस्तुनिग्रहः आग्रहः । इति द्वे बालादीनाम् आवदार इति ख्यातस्य आग्रह-
भेदस्य ॥ अनेडकः इत्येकम् अज्ञस्य ॥ सग्धिः "सन्धिः" सहभोजनम् इति द्वे एकत्रभो-
जनस्य ॥ ४ ॥</c>


;p{0087}
<v>धार्मिकाणां तु सम्भूय भोजनं गणचक्रकम् ।
क्रीडाक्रीडकयोर्देश्च सेवायां सेवके च सेः ॥ ५ ॥</v>
<c>गण चक्रम् इत्येकं धार्मिकसहभोजनस्य ॥ धार्मिकाणां धर्मशीलानां
बहूनां सम्भूय एकत्र सन्निपतित्या भोजनम् अदनं गणचक्रमिति कथितमित्यर्थः । देः इत्येकं
क्रीडाक्रीडकयोः ॥ सेः इत्येकं सेवासेवकयोश्च ॥ ५ ॥</c>


<v>दानं दायोऽथ दुर्जातं दुःषमं चासमञ्जसम् ।
कलञ्जौ तौ विषास्त्रेण हतौ यौ मृगपक्षिणौ ॥ ६ ॥</v>
<c>दानं दायः इति द्वे दानस्य ॥
दुर्जातम् । दुष्टं जातम् , दुष्टु जातमस्य वा । दुःषमम् । दुष्टं सममत्र । असमञ्जसम् । न
समञ्जसं युक्तियुतम् । इति त्रीणि असङ्गतस्य, असमञ्जसस्य वा ॥ कलञ्जः इत्येकं
विषास्त्रेण हतस्य मृगस्य, पक्षिणश्च ॥ "न कलञ्जं भक्षयेत्" इति श्रुतिः । यौ मृग-
पक्षिणौ विपास्त्रेण विषयुक्तेन शस्त्रेण हतौ विनाशितौ तौ मृगपक्षिणौ कलञ्जाविति ख्याता-
वित्यर्थः ॥ ६ ॥</c>


<v>छेकोक्तिर्वक्रभणितं गोमुखं तूपलेपनम् ।
हार्षायणाप्तं यत्पूर्णपात्रं पूर्णानकं च तत् ॥ ७ ॥</v>
<c>छेकोक्तिः । छेकायाः विदग्धायाः उक्तिः । वक्रोक्तिरप्यत्र क्वचित् "छेदोक्तिः"
वक्रभणितम् । वक्रस्य भणितम् वक्रं च तद्भणितं च वा । इति द्वे काकुवचनस्य ॥
"वक्रोक्तिर्वाक्यजीवितम्" इति अलङ्कारोक्तेः काव्याङ्गमस्य । गोमुखम् । गोरिव भुखमस्य ।
उपलेपनम् इति द्वे लेपनस्य ॥ पूर्णपात्रम् । पूर्णं च तत् पात्रं च । पूर्णानकम् "पूर्णालकम्" ।
पूर्णं च तत् आलकं च । इति द्वे हर्षकाले पुत्रजननोत्सवजहर्षात्‌ आकृष्य वस्त्रा-
देर्ग्रहणस्य ॥ यत् वस्त्रादिकं वस्तु हर्षायणे हर्षयुक्तकाले आप्तं लब्धं तत् पूर्णपात्रमिति
कथितमित्यर्थः । क्वचित् वार्धायनाप्तं वर्धापनार्थमिति व पाठः ॥ ७ ॥</c>


<v>थुत्थुको विक्रियामात्रादुद्भटायनमुच्यते ।
बुद्धद्रव्यं स्तौपिकं स्यात्सत्त्वं द्रव्यं च वस्तु च ॥ ८ ॥</v>
<c>थुत्थुकः इत्येकं विक्रि-
यामात्रतः उद्भटायनस्य ॥ बुद्धद्रव्यम् । बुद्धस्य दत्तं द्रव्यम् । स्तौपिकम् । स्तूपस्य दत्तं
वा । इति द्वे बुद्धायत्तद्रव्यस्य ॥ सत्त्वं द्रव्यं वस्तु इति त्रीणि द्रव्यस्य ॥ ८ ॥</c>


<v>लेशस्तूपपदं गन्धोऽनुबन्धेषत्करावपि ।
छेदः खण्डोऽस्त्रियां गलिः शपनं शमनं शमः ॥ ९ ॥</v>
<c>लेशः
उपपदं गन्धः अनुबन्धः ईषत्करः इति पञ्च लेशस्य, अणुमात्रस्य च ॥ छेदः खण्डः
इति द्वे खण्डस्य ॥ एतौ स्त्रियां न रतः । गालिः शपनम्‌ इति द्वे शापस्य, आक्रो-
शस्य वा ॥ शमनं शमः इति द्वे शमनस्य ॥ ९ ॥</c>


<v>वप्रस्तु धूलिकेदारः प्सा वीतिर्भक्षणं च सा ।
मैत्रेयिका मित्रयुद्धं पर्यङ्कस्त्ववसक्थिका ॥ १० ॥</v>
<c>वप्रः धूलिकेदारः इति द्वे क्षेत्रस्य ॥
प्सा वीतिः भक्षणम् इति त्रीणि भक्षणस्य ॥ मैत्रेयिका । मित्रेण कृता । मित्रयुद्धम् । मित्रस्य
युद्धम् । इति द्वे मित्रयुद्धस्य ॥ पर्यङ्कः अवसक्थिका इति द्वे पर्यङ्कस्य ॥ १० ॥</c>


;p{0088}
<v>अथ हेतुरुपादानं प्रत्ययाः सहकारिणः ।
अनुमा त्वनुमानं स्याद्व्याप्यं लिङ्गं च साधनम् ॥ ११ ॥</v>
<c>हेतुः उपादानम्‌
इति द्वे कार्यजननार्थमुपादीयमानस्य कार्यान्वितस्य कारणस्य ॥ प्रत्ययाः
सहकारिणः । सह सम्भूय करोति कार्यम् । इति द्वे सहकारिणः ॥ अनुगा अनुमानम्
इति द्वे व्याप्तिदर्शनेन व्यापकनिश्चयस्य अनुमानस्य ॥ व्याप्यं लिङ्गं साधनम् ।
इति त्रीणि अनुमितिसाधनस्य व्याप्तस्य ॥ ११ ॥</c>


<v>प्रत्यक्षोऽपाक्षमध्यक्षं धन्धो धाध्यमपाटवम् ।
बोधो बोधिः समन्तात्तु ज्ञानं स्यात्समुदागमः ॥ १२ ॥</v>
<c>प्रत्यक्षम् । प्रतिरूपमक्ष्णः ।
अपाक्षम् । अध्यक्षम् इति त्रीणि प्रत्यक्षस्य ॥ धन्धः धान्ध्यम् । अपाटवम् इति त्रीणि
पटुताभिन्नस्य ॥ बोधः । बोधकोऽप्यत्र । बोधिः इति द्वे बोधकस्वरूपस्य ज्ञानस्य ॥
समुदागमः इत्येकं समन्तात् ज्ञानस्य ॥ क्वचित् समन्तादित्यत्र समज्ञा इति पाठः
॥ १२ ॥</c>


<v>ऋषिः शास्त्रकृदाचार्यः शास्त्रं तु स्मृतिरागमः ।
साङ्ख्यं समीक्षं स्याद्दिव्यदोहदं तूपयाचितम् ॥ १३ ॥</v>
<c>ऋषिः शास्त्रकृत् । शास्त्रकर्ताप्यत्र । आचार्यः इति त्रीणि शास्त्रद्रष्टुर्मुनेः ॥
शास्त्रम् । शिष्यतेऽनेन । स्मृतिः आगमः इति त्रीणि शास्त्रस्य ॥ साङ्ख्यं समीक्षम्
इति द्वे साङ्ख्यस्य ॥ दिव्यदोहदं "दिव्यदोहनम्" । दिव्यस्य दोहदम् "यद्दीयते तु
देवेभ्यो मनोराज्यस्य सिद्धये । उपयाचितकं दिव्यदोहदं तद्विदुर्बुधाः" इति । उपयाचितम् ।
उपयाचितकमप्यत्र । इति द्वे अभीष्टार्थसिद्धये देवभ्यो देयस्य द्रव्यस्य ॥ १३ ॥</c>


<v>करिणो रूपमिच्छन्ति कर्णास्फाले झलज्झला ।
रामेण रावणवधो रामायणमथोच्चयः ॥ १४ ॥</v>
<c>झलज्झला । जलन्तं जलति । पृषोदरादित्वात् साधु । इत्येकं हस्तिकर्णास्फालनस्य ॥
करिणः हस्तिनः कर्णास्फाले कर्णचालने रूपं स्वभावं झलञ्झलेति इच्छन्ति । बुधाः इति शेषः
रामायणम् । रामस्यायनं चरितमधिकृत्य कृतो ग्रन्थः । इत्येकं रामचरितप्रतिपादकस्य
बाल्मीकिकृतकाव्यभेदस्य ॥ रामेण श्रीकृष्णेन रावणवधः तन्नामकराक्षसहननम् तत्क-
थामधिकृत्य कृतो ग्रन्थस्तदुपचारवशात् रामायणं कथितमिति व्यङ्गस्यार्थः । उच्चयः ॥ १४ ॥</c>


<v>वस्त्रग्रन्थिश्च नीवी स्यान्मणितं रतकूजितम् ।
श्वभ्रोऽवपातो हृल्लेखस्तर्कश्चीर्णं तु शीलितम् ॥ १५ ॥</v>
<c>वस्त्रग्रन्थिः । वस्त्रस्य ग्रन्थिः । नीवी "नीवीं प्रति प्रणिहिते तु करे" इति साहित्यम् । नीवि-
रप्यत्र । इति त्रीणि कटीवस्त्रबन्धनस्य ॥ भणितं रतकूजितम् । रते कूजितम् । इति
रतिकाले स्त्रीणामव्यक्तशब्दभेदस्य ॥ श्वभ्रः अवपातः इति द्वे गर्तस्य, छिद्रस्य
वा ॥ हृल्लेखः । हृदयं लिखति स्पृशति । तर्कः इति द्वे तर्कस्य ॥ चीर्णं शीलितम् इति द्वे
अभ्यस्तस्य ॥ १५ ॥</c>


;p{0089}
<v>एकीया एकपक्षाः स्युः सहायाः सहभाविनः ।
कुलीरास्थ्ये गविर्जानपदा राष्ट्रनिवासिनः ॥ १६ ॥</v>
<c>एकीयाः एकपक्षाः सहायाः सहभाविनः इति चत्वारि सहाया-
नाम् ॥ गविः इत्येकं कुलीरशिशोः ॥ जानपदाः । जनपदे भवाः, तत आगता वा । राष्ट्रनि-
वासिनः इति द्वे देशनिवासिनाम् ॥ १६ ॥</c>


<v>प्रत्यक्षी व्यक्तदृष्टार्थश्चाऽथ कर्तनतर्कुटे ।
चिरकालं दीर्घरात्रमामिक्षा मस्तु वाजिनम् ॥ १७ ॥</v>
<c>प्रत्यक्षी "प्रत्यक्षः" व्यक्तदृष्टार्थः । व्यक्तेन दृष्टाः अर्थाः
येन । इति द्वे साक्षिणः ॥ कर्तनम् "वर्तनं" तर्कुटम् । तर्कुरप्यत्र । इति द्वे छेदनयन्त्रभेदस्य ॥
चिरकालं । कालस्य चिरम् , चिरः कालोऽस्य वा । दीर्घरात्रम् । रात्रेः दीर्घम् , दीर्घारात्री अस्य वा । इति
द्वे चिरकालस्य ॥ आमिक्षा । आमिष्यते सिच्यते । मस्तु वाजिनम् । "तप्ते पयसि दध्यान-
यति सा वैश्वदेव्यामिक्षा वाजिभ्यो वाजिनम्" इति श्रुतिः । इति त्रीणि दधियोगजायाः
विकृतेः आमिक्षानिःसृतजलस्य च ॥ १७ ॥</c>


<v>तदात्वं प्रमुखं राजमल्ल उत्सिक्त उद्धृतः ।
द्वैधं विवाद आरम्भ आदराडम्बरार्थकः ॥ १८ ॥</v>
<c>तदात्वम् । तदेत्यस्य भावः । प्रमु-
खम् । प्रकृष्टं मुखमारम्भः । इति द्वे तत्कालस्य ॥ राजमल्लः उत्सिक्तः उद्धतः इति त्रीणि
उद्धतस्य ॥ द्वैधम् विवादः इति द्वे विवादस्य ॥ आरम्भः आदरः आडम्बरः इति त्रीणि
आरम्भस्य, दर्पस्य च ॥ १८ ॥</c>


<v>रभसो गमकारित्वं कौमुदी कार्तिकोत्सवे ।
आवेशाटोपसंरम्भाः प्रियवाक्चटु चाटुनी ॥ १९ ॥</v>
<c>रभसः गमकारित्वम् इति द्वे पौर्वापर्याविचारस्य ॥
कौमुदी इत्येकं कार्तिकोत्सवस्य ॥ आवेशः आटोपः संरम्भः इति त्रीणि संरम्भस्य ॥
प्रियवाक् चटु चाटुनी इति त्रीणि प्रियवाक्यस्य ॥ १९ ॥</c>


<v>प्रतिरूपं प्रतिच्छन्दः संवेशनरतिक्रिये ।
अभ्यासः खुरली योग्या निर्वर्णननिभालने ॥ २० ॥</v>
<c>प्रतिरूपं प्रतिच्छन्दः इति द्वे
प्रतिरूपस्य ॥ संवेशनं रतिक्रिया इति द्वे रतिक्रियायाः ॥ अभ्यासः खुरली योग्या ।
इति त्रीणि शास्त्राभ्यासस्य शराभ्यासस्य वा ॥ निर्वर्णनं निभालनम् इति द्वे दर्शनस्य
॥ २० ॥</c>


<v>शालिनीकरणं न्यग्भावनं गन्धनसूचने ।
भावः पदार्थो धर्मः स्यात्सत्त्वं तत्त्वं च वस्तु च ॥ २१ ॥</v>
<c>शालिनीकरणं न्यग्भावनम् इति द्वे अंधःकरणस्य ॥ गन्धनं सूचनम् इति द्वे
सूचनस्य प्रकाशनस्य ॥ भावः पदार्थः धर्मः सत्त्वं तत्त्वं वस्तु इति षट्ं वस्तुनः ॥ २१ ॥</c>


;p{0090}
<v>सन्दर्भस्तु प्रबन्धः स्याद्‌ग्रन्थो द्वात्रिंशदक्षरी ।
सर्गबन्धो महाकाव्यं महारूपकनाटके ॥ २२ ॥</v>
<c>सन्दर्भः प्रबन्धः इति द्वे सन्दर्भस्य ॥ ग्रन्थः द्वात्रिंशदक्षरी इति द्वे ग्रन्थस्य ॥ स???
महाकाव्यम् इति द्वे महाकाव्यस्य ॥ तल्लक्षणं साहित्यदर्पणे षष्ठाध्याये वि???
निरूपितम् इच्छद्भिस्तत्रावलोकनीयम् । महारूपकं नाटकम् इति द्वे नाटकस्य ॥ २२ ॥</c>


<v>अथ वाङ्मयभेदाः स्युश्चम्पूः खण्डकथा कथा ।
आख्यायिका परिकथा कलापकविशेषकौ ॥ २३ ॥</v>
<c>चम्पूः खण्डकथा कथा आख्यायिका परिकथा इति पञ्च एकैकवाङ्मयभेदस्य ॥ त???
मपि साहित्यदर्पणे षष्टाध्याये प्रकाशितम् । कलापकः विशेषकः इति द्वे कलापकस्य ॥???
क्षणं "कलापकं चतुर्भिश्च" इति साहित्यम् ॥ २३ ॥</c>


<v>सन्दानमनिरुद्धं च प्रकीर्णं गुत्सकस्तथा ।
सर्गो वर्गः परिच्छेदोद्‌घाताध्यायाङ्कसङ्ग्रहाः ॥ २४ ॥</v>
<c>सन्दानम् अनिरुद्धम् इति द्वे काव्यब???
विशेषस्य ॥ "सन्दानितकं त्रिमिरिष्यते" इति साहित्यम् । प्रकीर्णं गुत्सकः???
मिश्रकाव्यस्य ॥ सर्गः वर्गः परिच्छेदः उद्घातः । क्वचित्तु उद्योत इति???
आध्यायः अङ्कः संग्रहः ॥ २४ ॥</c>


<v>उच्छ्वासः परिवर्तश्च पटलः काण्डमस्त्रियाम् ।
स्थानं प्रकरणं पर्वाह्निकं च ग्रन्थसन्धयः ॥ २५ ॥</v>
<c>उच्छ्वासः । उल्लासोप्यत्र । परिवर्तः इ???
कथापरिच्छेदानाम् एकैकमेकैकस्य ॥ पटलः काण्डम् । पुं वा ।???
प्रकरणं पर्व आह्निकम् इति षट्‌ ग्रन्थसन्धीनाम् एकैकमेकैकस्य ॥ २५ ॥</c>


<v>प्रज्ञप्तिः परिभाषाशैलीसङ्केतसमयकाराश्च ।
प्रतिवाणी प्रतिवचनं समुदाचारस्त्वभिप्रायः ॥ २६ ॥</v>
<c>प्रज्ञप्तिः परिभाषा शैली । "आचार्याणामियं शैली यत्सामान्येनाभिधाय विशेषेण वि???
इति प्राञ्चः । सङ्केतः समयकारः इति पञ्च सङ्केतस्य ॥ प्रतिवाणी "प्रतिवाणिः"???
चनम् इति द्वे प्रतिवचनस्य ॥ समुदाचारः अभिप्रायः इति द्वे अभिप्रायस्य ॥???</c>


<v>अप्रतिरूपकथा स्यात्सङ्गणिका छोरणं परित्यागः ।
स्यादुद्वर्धनमन्तर्हासस्त्रिषु पिण्डमाहारः ॥ २७ ॥</v>
<c>सङ्गणिका इत्येकम् अप्रतिरूपकथायाः ॥ स्यादित्यन्वयः । छोरणं परित्यागः???
परित्यागस्य ॥ उद्वर्धनम् "उद्वर्तनम्" अन्तर्हासः इति द्वे अन्तर्हासस्य ॥ पि???
त्रि० । आहारः इति द्वे आहारस्य ॥ २७ ॥</c>


<v>अवसर्गः प्राकाम्यं स्वाच्छन्द्यानुमननमित्यपि च ।
आकल्पक उत्कण्ठा चिन्ताकर्मण्यथास्त्यानम् ॥ २८ ॥</v>
<c>अवसर्गः । क्वचित् अध्यसर्ग इति ।???
म्यम् "प्राकाम्यं ते विभूतिषु" इति कुमारः । स्वाच्छन्द्यानुमननम् । अपिशब्दात् स्वाच्छन्द्या-
नुमतिरप्यत्र । इति त्रीणि स्वाधीनतानुमतेः ॥ आकल्पकः उत्कण्ठा इति द्वे औत्सुक्य–
इति ख्यातस्य चिन्ताकर्मणः ॥ आस्त्यानम् ॥ २८ ॥</c>


;p{0091}
<v>आक्षेपोऽत्याकारः स्वाध्यायः स्यान्निरन्तराभ्यासः ।
हर्षस्वनः किलकिला सदृशस्यन्दस्तु निःस्यन्दः ॥ २९ ॥</v>
<c>आक्षेपः । आक्षेपकोऽप्यत्र ।
अत्याकारः इति त्रीणि निन्दायाः, अपवादस्य वा ॥ स्वाध्यायः । स्वः स्वकीयत्वेन
विहितः अध्यायः । "स्वाध्यायोऽध्येतव्यः" इति श्रुतिः । निरन्तराभ्यासः इति द्वे स्वाध्या-
यस्य द्विजैः पाठ्यवेदभागभेदस्य वा ॥ हर्षस्वनः किलकिला इति द्वे हर्षकार-
कशब्दस्य ॥ सदृशस्यन्दः "सदृशस्पन्दः" निःस्यन्दः "निस्पन्दः" इति द्वे समानक्ष-
रणस्य ॥ २९ ॥</c>


<v>अवसानं तु विरामोऽमध्यमथो मण्डलं चक्रम् ।
यादारम्भः प्रस्तावना तदामुखमपिं ज्ञेयम् ॥ ३० ॥</v>
;c{इति सङ्कीर्णवर्गः ॥ ५ ॥}
<c>अवसानं विरामः अमध्यम् इति त्रीणि अवसानस्य ॥ मण्डलं चक्रम्‌
इति द्वे चक्रस्य ॥ आरम्भः "नटी विदूषको वापि" इत्यादि साहित्यम् । प्रस्तावना आमु-
खम् "आमुखं तद्विजानीयाद्‌बुधैः प्रस्तावना मता" इति साहित्यम् । इति त्रीणि
प्रस्तावनायाः ॥ ३० ॥ इति सङ्कीर्णवर्गः ॥ ५ ॥</c>


;c{अथ नानार्थः ।}


<v>स्वरकाद्यादिकाद्यन्तक्रमान्नानार्थसङ्ग्रहम् ।
विहायाऽमरकोषोक्तमकार्षीत्पुरुषोत्तमः ॥ १ ॥</v>
<c>अनन्तरमिहाऽनेकार्थशब्दा उच्यन्ते ।
किमर्थमत्र अनेकार्थशब्दा उच्यन्त इति ? प्रागुक्तेषु वर्गेषु तेषामनेकार्थवतां शब्दानां
प्रायोऽभिहितत्वात् । ननु तत्र तेषामेकैकार्थ एव पर्यायेण समुद्दिष्टः । ततोऽत्र तेषां
नानार्था विशेषतः प्रचक्ष्यन्ते । तर्हि कुतस्ते नानार्थाः ? प्रागुक्ता इत्यत आह–अथ नानार्थ इति ।
अत्र वक्ष्यमाणेषु कान्तादिवर्गेष्वेव केऽपि नानार्थाः पृथक्पृथगुक्ताः न तु प्रागुक्तेषु पर्याय-
शब्देषु । तेऽपि नानार्थशब्दाः प्रागुक्तेषु वर्गेषूक्ता अपि अत्रानेकार्थवर्गे प्रायस्तेषां शब्दानां
नानार्थतैवोच्यते इति भावः । तत्रादौ नानार्थवर्गे तावत् पुरुषोत्तमः पुरुषोत्तमदेवनामा सुधीः
अमरकोषे अमरकोषाभिधाने अभिधानशास्त्रे उक्तम् आचार्यामरसिंहेन भूयः कथितम् । तत्र ये-
येऽनेकार्थशब्दा भूरिप्रयोगवशादुक्ता इति भावः । तत्र कथितं तत् विहाय परित्यक्त्वा । स्वरकाद्यादि-
काद्यन्तक्रमात् स्वराः अकारादयः । आदिशब्देनाकारेकारोकाराश्च । तेषां कादीनां च आद्यन्त-
क्रमात् आदिक्रमेण अन्तक्रमेण च । आदिपर्यवसानानां वर्णानां यथानुयोगवशेनेति भावः ।
नानार्थानाम् अनेकार्थवाचिनां शब्दानाम्‌ सङ्ग्रहं सङ्कलनम् । बह्वर्थकवाक्यानामेकत्र सङ्ग्रह-
करणमित्यर्थः । अकार्षीत् यथावत् कारयामास । पूर्वोक्तप्रयोगमनुगम्य अर्थावबोधनेन विरच-
यामासेति यावत् ॥ १ ॥</c>


;p{0092}
<v>शक्रार्कपर्णयोश्चाऽर्कोऽभीकस्त्वभयकामिनोः ।
रूपकान्तिकयोश्चाङ्कोऽलिमकौ भेककोकिलौ ॥ २ ॥</v>
<c>अथ कान्तानाह । शक्रे इन्द्रे ।अर्कपर्णे मन्दारे च । अर्कः इत्येकं ककारान्तं
नाम वर्तते । अर्चत इति अर्कः । पु० । अर्च–पूजायाम् कर्मणि घञ्प्रत्ययः । कत्वम् । "अर्कोऽर्कपर्णे
स्फटिके रवौ ताम्रे दिवस्पतौ" इति मेदिनी ॥ अभये निर्भये । कामिनि कामुके च । अभीकः
इति शब्दो वर्तते । अभिकामयते इति अभीकः । पु० । अभिपूर्वककम–वाञ्छायाम् । निपातनात्
साधुः । "अभीकः कामुके क्रूरे निर्भये त्रिषु ना कवौ" इति मेदिनी । "अभीको निर्भये कम्रे" इति
हैमः ॥ रूपे शरीरे । कान्तिके शोभान्विते च । अङ्‌कः इति शब्दो वर्तते । वर्तत इति अतः परं
वक्ष्यमाणेषु शब्देषु सर्वत्रैवान्वयः । अङ्कयति अङ्कयते वेत्यङ्कः । पु० । अङ्क–सङ्ख्याकरणे ।
घञ्‌ प्रत्ययः । केचित्तु अङ्कापयति अङ्कापयते इति च वदन्ति । "अङ्को रूपकभेदागश्चिह्नरेखा-
जिभूषणे । रूपकांशान्तिकोत्सङ्गे स्थाने" इति मेदिनी ॥ भेकः मण्डूकः । कोकिलः परभृतः ।
तयोश्च अलिमकशब्दः । पु० । "अलिमकः पिके भेके मधूके पद्मकेशरे" इति विश्वः ॥ २ ॥</c>


<v>अन्तिकं निकटे चुल्ल्यां नाट्योक्तौ चाग्रजान्तिका ।
अनीकोऽस्त्री रणे सैन्ये गौर्यां मातरि चाम्बिका ॥ ३ ॥</v>
<c>निकटे समीपे । चुल्ल्यां पाकार्थमग्निस्थापनस्थाने च । अन्तिकम् । न० । अन्त्यते सम्ब-
ध्यते सामीप्येन । अन्त–बन्धने । घञ् प्रत्ययः । स्वार्थे ठन् । नाट्योक्तौ नाटकविषयवचने ।
अग्रजायां ज्येष्ठभगिन्यां च । अन्तिका । स्त्री० । "अन्तिकं निकटे वाच्यलिङ्गं स्त्री सातलौ-
षधौ । चुल्ल्यां ज्येष्ठभगिन्यां च नाट्योक्त्यां कथ्यतेऽन्तिका" इति मेदिनी । "अन्तिकं पुनः ।
पार्श्वेऽन्तिका तु चुल्ल्यां स्यात् सातलाख्यौषधेऽपि च । नाट्योक्तौ ज्येष्ठभगिनी अन्तिका
प्रोच्यतेऽपि सा" इति हैमः । रणे युद्धे । सैन्ये सेनासमुदाये च । अनीकः । पु० । न० । अन–जीवने ।
ईकन् । "अनीकोऽस्त्री रणे सैन्ये" इति मेदिनी । "अनीकं रणसैन्ययोः" इति हैमः ॥ गौर्यां पार्व-
त्याम् । मातरि जनन्यां धृतराष्ट्रराजमातरि च । अम्बिका । स्त्री० ॥ अम्बैव स्वार्थे के ह्रस्वे
अत इत्वम् । "अम्बिका पार्वतीमात्रोर्धृतराष्ट्रस्य मातरि" इति मेदिनी "अम्बिका पार्वती पाण्डुजन-
न्योरपि मातरि । अम्बिका कैतवे मिश्रे सर्षप्यामपि कीर्त्यते" इति विश्वः । "अम्बिकोमापाण्डुमा-
त्रोर्देवताभिदि मातरि" इति हैमः ॥ ३ ॥</c>


<v>स्यादश्मन्तकमुद्धाने मल्लिकाछदनेपि च ।
आह्निकं दिननिर्वर्त्ये तत् क्लीबं नित्यकर्मणि ॥ ४ ॥</v>
<c>उद्धाने चुल्ल्याम् उद्गते वा । मल्लिकाछदने मल्लिकापत्रे मल्लि-
कारचिते पिधाने च, दीपाधारच्छादने वा । अश्मन्तकं स्यात् । पु० । न० । अश्मानमन्तयति ।
अन्त–बन्धने । ण्वुल् प्रत्ययः । अश्मनोऽन्तोऽस्याम् । स्वार्थे को वा । "स्यादश्मन्तकमुद्धाने
ल्लिकाछदनेऽपि च" इति मेदिनी ॥ दिननिर्वर्त्ये दिनसाध्ये । नित्यकर्मणि नित्यक्रियायाम् ।
आह्निकं स्यात् । न० । अह्ना साध्यम् । ठञ् प्रत्ययः । "आह्निकं दिननिर्वर्त्ये त्रिलिङ्गमथ
न द्वयोः । नित्यक्रियाभोजनयोर्वृन्दे प्रकरणस्य च" इति मेदिनी । "आह्निकं स्यात्पुनरहर्निर्वर्त्ये
नित्यकर्मणि । भोजने ग्रन्थभागे च" इति हैमः ॥ ४ ॥</c>


;p{0093}
<v>स्यादाच्छुरितकं हासविशषे च नखक्षते ।
उदर्क एष्यत्कालीयफले मदनकण्टके ॥ ५ ॥</v>
<c>हासविशेषे हास्यभेदे । "ईषद्विकसितै-
र्दन्तैः कटाक्षैः सौष्ठवान्वितम् । अवेक्षितं द्विजद्वारमुत्तमानां स्मितं भवेत्" इति । नखक्षते नखा-
घातव्रणे च आच्छुरितकम् । न० । आपूर्वछुर–छेदने, रञ्जने वा । क्तप्रत्ययः । पुनः स्वार्थे
कश्च । "स्यादाच्छुरितकं हासनखराघातभेदयोः" इति मेदिनी । "स्यादाच्छुरितकं हासनखा-
घातप्रभेदयोः" इति विश्वः ॥ एष्यत्कालीयफले उत्तरकालभाविफले शुभाशुभे । मदनकण्टके च
उदर्कः ॥ पु० । उद्–अर्क–उपतप्ते, अर्च–पूजायां वा । घञ् प्रत्ययः । "उदर्क एष्यत्काले
तत्फले मदनकण्टके" इति मेदिनी । "उदर्कस्तूत्तरकालफले मदनकण्टके" इति हैमः ॥ ५ ॥</c>


<v>स्त्रियामुत्कलिका हेलोत्कण्ठासलिलवीचिषु ।
कोशज्ञे कौशिको विश्वामित्रे गौर्यां च कौशिकी ॥ ६ ॥</v>
<c>हेला स्त्रीणां शृङ्गारभावजा चेष्टा । तथोक्तम्–"प्रौढेच्छायातिरूढानां नारीणां सुरतोत्सवे"
इति । उत्कण्ठा इष्टालाभे कालासहनरूपा । सलिलं जलम् । वीचिस्तरङ्गः । तत्र च । उत्क-
लिका स्यात् । स्त्री० । उद्पूर्वकल–सङ्ख्याने । वुन् प्रत्ययः । "कथितोऽत्कलिकोत्कण्ठा-
हेलासलिलवीचिषु" इति मेदिनी । कोशज्ञे कोषाध्यक्षे । क्वचित्तु कोषाङ्गे बहुमूलवृक्षविशेषे
इत्यर्थः । विश्वामित्रे तन्नामकमुनौ । कौशिकः । पु० । कुशिकस्य गोत्रापत्यम् । ऋष्यण्‌
प्रत्ययः ॥ गौर्यां पार्वत्याम् । कौशिकी । स्त्री० । "कौशिको नकुले व्यालग्राहे
गुग्गुलुशक्रयोः । कोशज्ञोलूकयोश्च स्याद्विश्वामित्रे मुनावपि । कौशिकी चण्डिकायां च नदी
भेदे च योषिति" इति मेदिनी । तथा विश्वः । "कौशिकः शक्रधूकयोः । कोशज्ञे गुग्गुलावाहि
तुण्डिके नकुले मुनौ । कौशिकी चण्डिकानद्योः" इति हैमः ॥ ६ ॥</c>


<v>कृष्णत्वे च हिमान्यां च गौरीकाल्योश्च कालिका ।
वर्षोपले स्त्री करका करङ्के करकोऽस्त्रियाम् ॥ ७ ॥</v>
<c>कृष्णत्वे कार्ष्ण्ये । हिमान्यां
हिमसमूहे । गौरी पार्वती । काली तन्नामिका देवी । तयोश्च । कालिका । स्त्री० । कालं
कृष्णवर्णमनुचरति । ठक्‌प्रत्ययः । कालो वर्णोऽस्त्यस्याः । ठन् प्रत्ययो वा । "कालिका
चण्डिकाभेदे कार्ष्ण्यवृश्चिकपत्रयोः । क्रमदेये वस्तुमूल्यै धूसरी नवभेद्ययोः । पटोलशाखारोमाली-
मांसीकाकीशिवासु च । मेघावलौ च" इति मेदिनी । "कालिका योगिनीभिदि । स्वर्णादि-
दोषे मेघाल्यां सुरागौर्योर्नवाम्बुदे । क्रमदेय वस्तुमूल्ये कार्ष्ण्यवृश्चिकपत्रयोः । रोमाल्यां धूसरीकांस्योः
काकीपटोलशाखयोः" इति हैमः ॥ वर्षोपले घनोपले । करका । स्त्री० । कृ–करणे ।
वुन् प्रत्ययः ॥ करङ्के नारिकेलास्थ्नि कमण्डलौ वा । करकः । पु० । न० ॥ ७ ॥</c>


;p{0094}
<v>कुसुम्भे दाडिमे पक्षिभेदे च करकः पुमान् ।
करमध्याङ्गुलौ च स्यात्कर्णिका च द्रुमान्तरे ॥ ८ ॥</v>
<c>कुसुम्भे दाडिमे पक्षिभेदे च करकः । पु० । कृ करणे । वुन् प्रत्ययः । "करकस्तु पुमान्
पक्षिविशेषे दाडिमेऽपि च । द्वयोर्वर्षोपले न स्त्री करङ्‌के च कमण्डलौ" इति मेदिनी । "कर-
कस्तु करङ्‌के स्याद्दाडिमे च कमण्डलौ । पक्षिभेदे करे चापि करका च घनोपले" इति विश्वः ।
"करको दाडिमे पक्षिभेदे करकमण्डलौ । लट्वाकरञ्जयोर्वर्षोपले च" इति हैमः ॥ करमध्याङ्गुलौ
हस्तस्य मध्यमाङ्गुलौ । द्रुमान्तरे वृक्षविशेषे च । कर्णिका स्यात् । स्त्री० । कर्ण–भेदने । ण्वुल्‌ प्रत्ययः ।
कर्णिका करिहस्ताग्रे करमध्याङ्गुलावपि । क्रमुकादिच्छटांशेऽब्जवराटे कर्णभूषणे" इति मेदिनी ।
तथा विश्वः । "कर्णिका कर्णभूषणे । बीजकोषे सरोजस्य करमध्याङ्गुलाबपि । कुट्टिन्यां हस्ति-
हस्ताग्रे कणिका सूक्ष्मवस्तुनि । अग्निमन्थे" इति हैमः ॥ ८ ॥</c>


<v>द्विके धृष्टे च काकः स्यात्कौतुकं मङ्गलेच्छयोः ।
भोग्येप्यथ स्यात्कुलकं श्लोकैकार्थपटोलयोः ॥ ९ ॥</v>
<c>द्विके काके । द्वौ कौ ककारौ
यत्र द्विकः । "द्विकः काके च कोके च" इति विश्वः । धृष्टे निर्लज्जे, प्रगल्भे च । धृष्टे इत्यत्र
क्वचित अदृष्टे इति पाठः । तस्यार्थः दर्शनायोग्ये इति काकः स्यात् । पु० । कै शब्दे ।
कन् प्रत्ययः । तस्य नेत्वम् । "काकः स्याद्वायसे वृक्षप्रभेदे पीठसर्पिणि । शिरोऽवक्षाने मान-
प्रभेदे दीपभेदयोः" इति मेदिनी । तथा विश्वः ॥ मङ्गले प्रशस्ते अभीष्टार्थसिद्धौ वा । इच्छा-
याम् अभिलाषे । भोग्ये भोगार्हे च । "योग्ये" इति क्वचित् पाठः । कौतुकम् ॥ न० । कुतुक-
मेवेति प्रज्ञादित्वात् स्वार्थे अण्‌ प्रत्ययः । "कौतुकन्त्वभिलाषे स्यादुत्सवे नर्महर्षयोः । तथा पर-
म्परायाते मङ्गले च कुतूहले । विवाहसूत्रगीतादिभोगयोरपि न द्वयोः" इति मेदिनी । "कौतुकं
नर्मणीच्छायामुत्सवे कुतुके मुदि । पारम्पर्यागतख्याते मङ्गलोद्वाहसूत्रयोः । गीतादौ भोगकाले
च" इति हैमः ॥ श्लोकैकार्थः एकवाक्यतापन्नस्य पञ्चादिकश्लोकसमुदायार्थः । पटोलः स्वनामा-
ख्यातः लताभेदः । तयोश्च । कुलकम् । न० । कुल–बन्धे । अच्‌ प्रत्ययः । संज्ञायां कन् ॥ ९ ॥</c>


<v>कुलकौ नाककाकेन्दू क आत्मा च सुखं च कम् ।
पेचके स्त्रीजिते काकरुको कौलेयकः शुनि ॥ १० ॥</v>
<c>नाकः स्वर्गः । काकेन्दुः कटुतिन्दुकः । तयोः कुलकः स्यात् । पु० । कुलकं तु ॥ पटोले
स्यात्सम्बन्धश्लोकसंहतौ । पुंसि "वल्मीककाकेन्दुकुलश्रेष्ठेषु कथ्यते" इति मेदिनी । "कुलकं
पञ्चादिश्लोकसमन्वये पटोलके । कुलकः कुलप्रधाने वल्मीके काकतिन्दुके" इति हैमः ॥ आत्मा
देहः । तत्र च कः । पु० ॥ सुख प्रसिद्धं तस्मिंश्च कम् । न० । अत्र चकारात् ब्रह्मणि वायौ
यमे "दक्षप्रजापतौ सूर्ये अग्नौ विष्णौ काले कामग्रन्थौ राजनि मयूरे धने प्रकाशे शब्दे च । तथा
शिरसि जले रोगे च कम् । कै–शब्दे । कचदीप्तौ वा । ड प्रत्ययः । "को ब्रह्मणि समीरात्मयमदक्षेषु
भास्करे । कामग्रन्थौ चक्रिणि च पतत्रिणि च पार्थिवे । मयूरेऽग्नौ च पुंसि स्यात्सुखशीर्षजलेषु
कम्" इति मेदिनी । "को ब्रह्मात्मानिलार्केषु शमने सर्वनाम्नि च । पावके च मयूरे च सुखशीर्ष-
जलेषु कम्" इति विश्वः । पेचकः उलुकः । स्त्रीजितः स्त्रीपराजितः । तयोः काकरुकः । पु० ।
काकस्य रुकः ध्वनिरिव ध्वनि यस्य । "काकरुको नग्नदम्भस्त्रीजितोलूकभीरुषु" इति मेदिनी ॥ शुनि
कुक्कुरे ॥ कुलीने सत्कुलोद्भवे श्रेष्ठहये वा । कौलेयकः । पु० । कुले भवः । ढकञ्‌
प्रत्ययः । कुत्रचित् "कोलेयकः" इति पाठः ॥ १० ॥</c>


;p{0095}
<v>कुलीने चाथ कनकं धुस्तूरे नागकेशरे ।
चम्पके किंशुके हेम्नि कृषकौ फालकर्षकौ ॥ ११ ॥</v>
<c>धुस्तूरे तन्नामख्याते वृक्षे । नागकेशरे चम्पके
किंशुके हेम्नि स्वर्णो च कनकम् । न० । कन–प्रीतौ, गतौ वा । वुन् प्रत्ययः । "कनकं
हेम्नि पुंसि स्यात् किंशुके नागकेशरे । धुस्तूरे काञ्चनारे च कालीये चम्पकेऽपि च" इति
मेदिनी । "कनकं हेम्नि कनको नागकेशरे । धूस्तूरे चम्पके काञ्चनारकिंशुकयोरपि" इति हैमः ॥
फालम् लाङ्गलमुखस्थः लौहभेदः । कर्षकः कृषीवलः । तयोः कृषकः । पु० । कृषआकर्षणे ।
क्वुन् प्रत्ययः । "कृषकः पुंसि फाले स्यात् कर्षके त्वभिधेयवत्" इति मेदिनी ॥ ११ ॥</c>


<v>रोमाञ्चे क्षुद्रशत्रौ च द्रुमाङ्गे कण्टकोऽस्त्रियाम् ।
राजधान्यां नितम्बेऽद्रेर्वलये कटकोऽस्त्रियाम् ॥ १२ ॥</v>
<c>रोमाञ्चे रोमहर्षे । क्षुद्रशत्रौ नीचजातिकरिषौ । द्रुमाङ्गेवृक्षावयवे । तथा सूच्यग्रे मत्स्याद्यस्थ्नि
ज्योतिषोक्ते लग्ने ततः चतुर्थसप्तमदशमस्थानेषु च कण्टकः । पु० न० । कटि–भेदे । ण्वुल्‌
प्रत्ययः । "कण्टको न स्त्रियां क्षुद्रशत्रौ मत्स्यादिकीकसे । नैयायिकादिदोषोक्तौ स्याद्रोमाञ्चद्रुमा-
ङ्गयोः" इति मेदिनी ॥ राजधान्याम् अद्रेर्नितम्बे मेखलाख्ये पर्वतमध्यभागे । वलये च
कटकः । पु० न० । कट–वृतौ, वर्षणो वा । वुन् प्रत्ययः । कटकोऽस्त्री नितम्बेऽद्रेर्दन्तिनां
दन्तमण्डले । सामुद्रलवणे राजधानीवलययोरपि" इति मेदिनी ॥ १२ ॥</c>


<v>वेणौ ना कार्मुकं चापे गुणवृक्षेऽपि कूपकः ।
कल्को विभीतके तैलादिशेषे चाथ कञ्चुकः ॥ १३ ॥</v>
<c>वेणौ वंशे । चापे धनुषि
च । कार्मुकम् । पु० न० । कर्मणे प्रभवति । उकञ् प्रत्ययः । "कार्मुकं धनुषि स्यान्ना
वेगौ कर्मक्षमेन्यवत्" इति मेदिनी । "अथ कार्मुकः । वंशे कार्मुकमिष्वासे कर्मठे" इति
हैमः ॥ गुणवृक्षे नौकाकर्पकदामाद्याधारे काष्ठे । अपिशब्दात् जलाधारे गर्ते च । कूपकः ।
पु० । कुत्सिता इषद्वा आपो यत्र । स्वार्थे कः । अथवा कुवन्ति मण्डूकाः अस्मिन् । कु–शब्दे-
षक्प्रत्ययः दीर्घश्च । कूपोऽप्यत्र । कूपको गुणवृक्षे स्यात्तैलपात्रे कुकुन्दरे" इति मेदिनी । तथा
हैमः । "कूपको गुणवृक्षे स्यात्तैलपात्रे कुकुन्दरे । उदपाने चितायां च" इति विश्वः ॥ विभीतके
विभीतकवृक्षे । तैलादिशेषे घृततैलादिशेषे च । कल्कः ॥ पु० न० । कल–गतौ । क प्रत्ययः ।
तस्य नेत्वम् । आदिशब्दात् दम्भे विष्ठायां तुरुष्कनामगन्धद्रव्ये घृततैलादिपाके देये औषधिद्रव्ये
च । तदुक्तम् "द्रव्यमात्रं शिलापिष्टं शुष्कं वा जलमश्रितम् । तदेव सूरिभिः पूर्वैः कल्कमित्य
भिधीयते" इति ।चात् शाठ्ये पापे । "कल्कोऽस्त्री घृततैलादिशेषे दम्भे विभीतके । विट्‌किट्ट-
योश्च पापे च त्रिषु पापाशये पुनः" इति मेदिनी । "त्रिषु पापाशये कल्कोऽस्त्री विट्‌किट्टभद-
न्तयोः" इति विश्वः ॥ १३ ॥</c>


;p{0096}
<v>निर्मोके चोलके वारबाणोऽथ कुशिको मुनौ ।
शाले किष्कुः प्रकोष्ठेऽपि व्याख्याश्लोकेऽपि कारिका ॥ १४ ॥</v>
<c>निर्मोके सर्पकञ्चुके । चोलके स्त्रीणां कञ्चुकाख्ये आप्रपदने वस्त्रे
पुंसां वस्त्रभेदे वा ॥ वारबाणे कवचे । कञ्चुकः । पु० ॥ कचि–बन्धने, दीप्त्यां वा ।
उकन्प्रत्ययः । "कञ्चुको वारबाणे स्यान्निर्मोके कवचेपि च । अर्धापकगृहीताङ्गस्थितवस्त्रे च
चोलके" इति मेदिनी ॥ मुनौ जमदग्निपितरि विश्वामित्रस्य पितरि च । मुनिभेदे, शाले सर्जवृक्ष
च । कुशिकः । पु० । कुशोऽस्त्यस्येति ठन् प्रत्ययः, इवार्थे इकन् प्रत्ययो वा । "कुशिकः
स्यान्मुनौ तैलशेषे सर्जाक्षवृक्षयोः" इति विश्वः । "कुशिको" मुनिभेदे स्यात् फाले सर्जे विभी-
तके" इति हैमः ॥ प्रकोष्ठे कूर्परस्याधोभागस्थे मणिबन्धपर्यन्ते हस्तावयवे । किष्कुः । पु० स्त्री० ।
किष्क–बधे । उप्रत्ययः । अपिशब्दात् द्वादशाङ्गुलपरिमाणे हस्तपरिमाणे च । "किष्कुर्वितस्तौ
हस्ते च प्रकोष्ठे कुत्सितेऽपि च" इति विश्वः । "किष्कुर्द्वयोर्वितस्तौ च सप्रकोष्टे करेऽपि च"
इति कोषान्तरम् ॥ व्याख्याश्लोके स्वल्पाक्षरवति बहुलार्थबोधके श्लोके । कारिका । स्त्री० ।
कृ–करणे । ण्वुल्‌प्रत्ययः । अपिशब्दात्‌ क्रियायां नटयोषिति शिल्पे च "कारिका नटयोषिति ।
कृतौ विवरणश्लोके शिल्पयातनयोरपि" इति मेदिनी । "कारिका यातनानटी । कृतिर्विवरण-
श्लोको नापितादिककर्म च" इति हैमः ॥ १४ ॥</c>


<v>खगे यमे छद्मविप्रे कङ्कः सूच्यां च कूर्चिका ।
क्रमुको भद्रमुस्तेऽपि कोकश्चक्रे वृकेऽपि च ॥ १५ ॥</v>
<c>खगे पक्षिभेदे । यमे कृतान्ते । छद्मविप्रे कपट-
ब्राह्मणे । लोकप्रतारणार्थं ब्राह्मणताख्यापनाय ब्राह्मणलिङ्गधारिणि च । कङ्‌कः । पु० ।
ककि–गतौ । अच् प्रत्ययः । कङ्कश्छद्मद्विजे ख्यातो लोहपृष्ठकृतान्तयो" इति मेदिनी । तथा
विश्वः ॥ सूच्यां सूचिकायाम् । सूचिरत्र तुन्नवायसाधनार्थं लोकव्यवहारिता लोहमयी सूचिका ।
चकारात् दुग्धविकारे तूलिकायां कुड्मले कुञ्चिकायां तृणगुच्छे चाकूचिका स्यात् स्त्री० । कूर्चं
श्मश्रु अस्त्यस्येति ठन्‌प्रत्ययः । "कूर्चिका सूचिकायां च तूलिकायां ज कुड्मले । कवाटकुट्टके
क्षीरविकृतावपि योषिति" इति मेदिनी । "कूर्चिका क्षीरविकृतौ कुञ्चिकाया च कुड्मले । आलेख्य-
कूर्चिकासूच्योः" इति हैमः ॥ भद्रमुस्ते नागरमुस्तके । अपिशब्दात् ब्रह्मदारुणि गुवाके पट्टिका-
लोध्रे च क्रमुकः । पु० । क्रम–गतौ । उन् प्रत्ययः । ततः संज्ञायां कन् च । "क्रमुकः पट्टि-
कालोध्रे भद्रमुस्तकपूगयोः" इति विश्वः । "क्रमुको भद्रमुस्तके । गुवाके पट्टिकालोध्रे" इति
हैमः ॥ चक्रे चक्रवाके । वृके कुक्कुराकारे हरिणघातकव्याघ्रभेदे । अपिशब्दात् ज्यैष्ठ्यां खर्जूरिवृक्षे
दर्दुरे विष्णौ च कोकः । पु० । कुक–आदाने । अच्‌प्रत्ययः । "कोकश्चक्रवृकज्यैष्ठीखर्जूरी-
द्रुमदर्दुरे" इति मेदिनी । "कोकश्चक्रे वृके ज्यैष्ठ्यां खर्जूरीद्रुमभेकयोः" इति विश्वः ॥ १५ ॥</c>


;p{0097}
<v>पुनर्नवाकारवेल्लपर्णासेषु कठिल्लकः ।
कृकवाकुर्मयूरेऽपि वंशे दैत्ये च कीचकः ॥ १६ ॥</v>
<c>पुनर्नवा वर्षाभूः सा च स्वनामख्यातः शाकभेदः । कारवेल्लः लताभेदः । पर्णासः तुलसी । तत्र
च कठिल्लकः । पु० । कठ–गतौ । इल्लप्रत्ययः । स्वार्थे कन् च । "कठिल्लकस्तु पर्णासे
वर्षाभूकारवेल्लयोः" इति मेदिनी । तथा विश्वः ॥ मयूरे नीलग्रीवे । अपिशब्दात् कुक्कुटे सरटे च
कृकवाकुः । पु० । कृकेण वक्ति । वच–परिभाषणे । ञुण्‌प्रत्ययः कश्च । "कृकवाकुर्मयूरेपि
सरटे चरणायुधे" इति मेदिनी ॥ वंशे वेणौ । "कीचका नाम ते वंशा ये स्वनर्न्त्यनिलोहताः"
इत्युक्ते वेणुभेदे । दैत्ये असुरे । चकारात् विराटराजश्याले केकयाधिपे नृपभेदे च कीचकः । पु० ।
कीत्यव्यक्तं चकति । चक–तृप्त्यादौ । अच्‌प्रत्ययः । "कीचको दैत्यभिद्वाताहतसस्वन-
वंशयोः" इति मेदिनी । "कीचको ध्वनिमद्वंशे दैत्यभेदे द्रुमान्तरे" इति हैमः ॥ १६ ॥</c>


<v>नीचेऽपि क्षुल्लको मूर्धत्राणौ नाकौ च खोलकः ।
चौरोन्दुरू च खनकौ गोलकौ मणिजारजौ ॥ १७ ॥</v>
<c>नीचे निम्ने । अपिशब्दात् अल्पे पामरे च । क्षुल्लकः । त्रि० । क्षुधा लक्यते । लक–
आस्वादने । घञर्थे क प्रत्ययः । "क्षुल्लकस्त्रिषु नीचेऽल्पे" इति मेदिनी । क्वचित् "खुल्लक"
इति । "खुल्लकः स्वल्पनीचयोः" इति हैमः ॥ मूर्धत्राणे शिरस्त्राणे । नाकौ वल्मीके । चका-
रात् पाके पूगकोषे च । खोलकः । पु० । खोल–गतिवैकल्ये । वुन्प्रत्ययः । "खोलकः
पाकवल्मीकपूगकोषशिरस्त्रके" इति विश्वः । तथा मेदिनी । "खोलकः पुगकोषे स्याच्छि-
रस्त्रे नाकुपाकयोः" इति हैमः ॥ चौरः सन्धिचौरः । उन्दुरुः मूषिकः तयोः । क्वचित्
"उन्दरुः" । चकारात् भूमिदारके च खनकः । पु० । खन–विदारणे वुन्प्रत्ययः ।
"खनको नोन्दरौ सन्धिचोरे त्रिष्ववदारके" इति मेदिनी । "खनकः सन्धितस्करे । मूषके भूमि-
वित्तज्ञे" इति हैमः ॥ मणिः मणिकः । जारजः मृते भर्तरि जारजातः पुत्रः । तयोः । तथा
गुडे पिण्डे गन्धरसे कलाये च । गोलकः । पु० । गुड–वेष्टने, रक्षणे च । घञ् प्रत्ययः ।
डलयोरैक्यम् । "गोलको विधवापुत्रे जारात्स्यान्मणिके गुडे" इति मेदिनी । तथा विश्वः ।
"गोलकस्तु जारतो विधवासुते । अलिञ्जरे गुडे पिण्डे" इति हैमः ॥ १७ ॥</c>


<v>खगे नग्ने च गोरङ्‌कुः सङ्ख्याभेदेऽपि गण्डकः ।
शृङ्ग्यां च ग्रामयुद्धे च ग्राममद्गुरिका स्त्रियाम् ॥ १८ ॥</v>
<c>खगे पक्षिभेदे ।
नग्ने विवस्त्रे । क्वचित् "लग्ने" इति च पाठः । "विकच्छः कच्छशेषश्च मुक्तकच्छस्तथैव च ।
एकवासा अवासाश्च नग्नः पञ्चविधः स्मृतः" इति । चकारात् प्रतिभुवि च गोरङ्‌कुः । पु० ।
गवि आकाशे रङ्कति । रकि–गतौ । उप्रत्ययः । "गोरङ्कुः स्यात्पुमान्पक्षिभेदे नग्नकबन्दिनोः"
इति मेदिनी । तथा विश्वः । "गोरङ्कुर्नग्नबन्दिनोः । खगे च" इति हैमः ॥ सङ्ख्याभेदे
गणनाविशेषे । अपिशब्दात् स्वनामाख्याते पशौ अन्तराये अवच्छेदे च गण्डकः ।
पु० । गडि–सन्निचये । अच् प्रत्ययः । स्वार्थे कन् च । "गण्डकः पुंसि खङ्गे स्यात्सङ्ख्या-
विद्याप्रभेदयोः । अवच्छेदेऽन्तराये च" इति मेदिनी । "गण्डको विघ्ने विद्यायां सङ्ख्यावच्छेद-
खङ्गिषु । गण्डकी तु सरिद्भेदे" इति हैमः ॥ शृङ्ग्यां शृङ्गीमत्स्ये । ग्रामयुद्धे ग्रामजातकोलाहले
च । ग्राममद्गुरिका स्यात् । स्त्री० । ग्रामे मद्गुर इवास्य । "ग्राममद्गुरिका शृङ्ग्यां ग्रामयुद्धे
च कीर्त्यते" इति विश्वः । क्वचित् "ग्राममङ्गुरिका" इति पाठः । "ग्राममङ्गुरिका ग्राम-
युद्धे शृङ्गिझषे स्त्रियाम्" इति मेदिनी ॥ १८ ॥</c>


;p{0098}
<v>गान्धिको लेखकेऽपि स्याद्गुह्यकश्छेकनिघ्नयोः ।
वेश्यायूथ्योश्च गणिका चषकं सरकेऽपि च ॥ १९ ॥</v>
<c>लेखके लिपिकारे । अपिशब्दात् गन्धवणिजि
च गान्धिकः । पु० । गन्धेन जीवति । ठक्प्रत्ययः । "गान्धिको लेखकेऽपि स्यात्सुगन्धि-
व्यवहारिणि" इति मेदिनी । तथा विश्वः । "गान्धिको लेखके गन्धवणिजे" इति हैमः ॥ छेकः
दक्षः । निघ्नः अधीनः, गुणितो वा । तयोः गुह्यकः स्यात् । पु० । गुह्यं कं सुखं यस्य ।
गुह्यं कुत्सितं कायति । कै–शब्दे । कप्रत्ययो वा । अच् च । "गुह्यको निघ्नके छेके" इति
मेदिनी ॥ वेश्या प्रसिद्धा । यूथी यूथिका पुष्पप्रधानवृक्षजातिः । तयोः गणिका । स्त्री० ।
गणः समूहोऽस्त्यस्याः । भर्तृत्वेन ठन्‌ प्रत्ययः । "गणिका यूथिवेश्येभीतर्कारीषु ना तु दैवज्ञे"
इति मेदिनी । "गणिकेभ्यां यूथिकायां तर्कार्यां पण्ययोषिति" इति हैमः ॥ सरके मद्यपान-
पात्रे । अपिशब्दात्‌ मधुनि मद्यभेदे च चषकम् । न० पु० । चष–भक्षे । करणे
क्वुन् प्रत्ययः । कर्मणि क्वुन् प्रत्ययो वा । "चषकोऽस्त्री पानपात्रे मधुमद्यप्रभे-
दयोः" इति मेदिनी । "चषकं तु सुरापात्रे मधुमद्यप्रभेदयोः" इति विश्वः ॥ १९ ॥</c>


<v>ग्रन्थिकौ पार्थदैवज्ञौ ग्रन्थिपर्णे च न द्वयोः ।
कण्ठालङ्कारखद्योतविद्युत्सु चिलिमीलिका ॥ २० ॥</v>
<c>पार्थः । पृथापुत्रः युधिष्ठिरादिः । दैवज्ञः ज्योतिर्विद् । तयोः । ग्रन्थिपर्णे चोरनामगन्धद्रव्ये । स
तु न द्वयोः स्त्रीपुंसोर्न स्यात् । चकारात् पिप्पलीमूले गुग्गुले करीरे च ग्रन्थिकः । पु०
न० । पार्थ इत्यत्र क्वचित् "पाण्ड" इति पाठः । ग्रन्थोऽस्त्यस्य । ठन्‌प्रत्ययः । "ग्रन्थिकं पिप्प-
लीमूले गुग्गुलग्रन्थिपर्णयोः । करीरे पुंसि दैवज्ञे सहदेवाख्यपाण्डवे" इति मेदिनी । "ग्रन्थिकं
पिप्पलीमूले ग्रन्थिपर्णकभेषजे । ग्रन्थिको गुग्गुलौ दैवज्ञे माद्रेयकरीरयोः" इति हैमः ॥ कण्ठाल-
ङ्कारः कण्ठभूषणम् । खद्योतः कीटभेदः । विद्युत् सौदामिनी । तत्र च चिलिमीलिका
स्यात् । स्त्री० । चिलिमीलमस्त्यस्याः । क्वचित्‌ "चिलमीलिका" इति च पाठः ।
"चिलमीलिका तु कण्ठीभेदे खद्योतविद्युतोः" इति मेदिनी । तथा विश्वः ॥ २० ॥</c>


<v>चारको भोजके बन्धे नाटकाङ्गेऽपि चूलिका ।
चित्रकं चित्रके क्लीबं व्याघ्रैरण्डौ च चित्रकौ ॥ २१ ॥</v>
<c>भोजके
भोजनकारके । बन्धे च चारकः । पु० । चर–गमने । ण्वुल्‌प्रत्ययः । "चारकः पालकेऽश्वादेः
स्यात्सञ्चारकबन्धयोः" इति मेदिनी । "चारकोश्वादिपाले स्याद्बन्धे सञ्चारकेऽपि च" इति हैमः ॥
नाटकाङ्गे नाटकाङ्गभेदे । अपिशब्दात् हस्तिकर्णमूले च चूलिका । स्त्री० । चुल–समुच्चये ।
ण्वुल्प्रत्ययः । पृषोदरादित्वात् दीर्घः । "चूलिका नाटकस्याङ्गे कर्णमूले च दन्तिनाम्"
इति विश्वः । "चूलिका नाटकाङ्गके । करिणः कर्णमूले च" इति हैमः ॥ चित्रके चित्रकवृक्षे । व्यात्रः
द्वीपिविशेषः । एरण्डः तयोः । चकारात् लेख्ये अद्भुते तिलके आकाशे कुष्ठभेदे नानावर्णे च
चित्रकम् । न० पु० । चित् त्रायते । त्रै–पालने । कप्रत्ययः । वा तलोपः । चित्र–चित्री-
करण । अच्‌प्रत्ययो वा । "चित्रकं तिलके ना तु व्याघ्रभिच्चञ्चुपाठिषु" इति मेदिनी ।
"चित्रकस्तु चित्रकारे द्रुमौषधिविशेषयोः" इति हैमः ॥ २१ ॥</c>


;p{0099}
<v>गृहासक्ते पक्षिमृगेग क्षेको नागरिके त्रिषु ।
कम्बौ जलकरङ्कः स्यान्नारिकेलफलेऽपि च ॥ २२ ॥</v>
<c>गृहासक्ते गृहेषु दारेषु वा
गेहे आसङ्गयुक्ते । पक्षिमृगे पक्षिणि मृगे च । नागरिके नागरे च । त्रि० । छेकः । पु० ।
छो–छेदने । इकन्‌प्रत्ययः । "छेको गृहाश्रितमृगे पक्षिणोर्नागरे त्रिषु" इति मेदिनी । छेको
विदग्धे विश्वस्ते मृगनीडकयोरपि" इति हैमः । कम्बौ शङ्खे । नारिकेलफले तन्नामकफल–
विशेषे । अपिशब्दात् मेघे जललतायां च जलकरङ्कः । पु० । जलस्य करङ्क इवाधारः, जले
करङ्कः इव वा । "अथो जलकरङ्कः स्यान्नालिकेरफलेऽम्बुजे । शङ्खे जललतायां च वारिवाहे च
कीर्तितः" इति मेदिनी ॥ २२ ॥</c>


<v>जैवातृकः कृशे चन्द्रे दीर्घायुषि च स त्रिषु ।
जालिका वस्त्रभित्कूटकृत्कैवर्ते च जालिकः ॥ २३ ॥</v>
<c>कृशे अल्पे, सूक्ष्मे च । चन्द्रे दीर्घायुषि दीर्घायुष्के । त्रि० ।
चकारात्‌ औषधे कर्पूरे च जैवातृकः । पु० । जीव–प्राणधारणे । आतृच्‌प्रत्ययः । ततः
कण् । वृद्धिश्च । "जैवातृकः पुमान् सोमे दीर्घायुः कृषयोस्त्रिषु" इति मेदिनी ॥ वस्त्रभित्
वस्त्रभेदः । कूटकृत् दम्भभेदः ॥ तयोः जालिका । स्त्री० । "आनाये दम्भभेदे च
वस्त्रभेदः च जालिका" इति विश्वः । कैवर्ते धीवरे । कैवर्ताविति क्वचित् पाठः । चकारात्
वागुरिके जालजीविनि मर्कटके च जालिकः । पु० । जालेन चरति । जालात्‌ ठक्‌प्रत्ययः ।
"जालिको वाच्यवद्रामजालिजालोपजीविनोः" इति मेदिनी ॥ २३ ॥</c>


<v>जङ्घायामद्रिभित्तौ च खनित्रे ग्रावदारणे ।
कपित्थे चास्त्रियां टङ्कष्टुण्टुकावल्पशोणकौ ॥ २४ ॥</v>
<c>जङ्‌घायाम् अद्रिभित्तौपर्वतभि-
त्तौ खनित्रे अस्त्रभेदे । ग्रावदारणे पाषाणभेदने, अस्त्रे च । कपित्थे नीलकपित्थे । चकारात्‌ कोपे कोषे
खड्गे चतुर्मापकरूपे परिमाणे दर्पे च टङ्‌कः । पु० न० । टकि–गतौ । घञ्‌प्रत्ययः, अच्‌
वा । "टङ्को नीलकपित्थे च खनित्रे टङ्कणेऽस्त्रियाम् । जङ्घायां स्त्री पुमान् कोपे कोपासि-
ग्रावदारणे" इति मेदिनी ॥ अल्पः क्षुद्रः । शोणकः शोणकवृक्षः । तयोः टुण्टुकः स्यात् । पु० ।
टुटु–गतौ । उप्रत्ययः । स्वार्थे कन्‌ च ।  "टुण्टुकः शोणकाल्पयोः" इति मेदिनी ॥ २४ ॥</c>


;p{0100}
<v>तिलकं चित्रके क्लोम्नि ना तरौ तिलकालके ।
गृहदारौ तण्डकोऽस्त्री समासप्रायवाचि च ॥ २५ ॥</v>
<c>चित्रके नानावर्णे । क्लोम्नि बाह्वोर्मध्ये स्थानभेदे । तदुक्तम् । "अधस्तु दक्षिणे भागे हृदयात्‌
क्लोम तिष्ठति । जलवाहिशिरामूलं तृष्णास्थानं मतं बुधैः" इति । तरौ वृक्षे । तिलकालके च
। पु० । तथा नासादौ धार्ये चन्दनादिविशेषके । पु० न० । प्रधाने । त्रि० । "रघुकुलति-
लकः" इति नाटकम् । तिलकम् । न० । तिल–स्नेहे । क्वुन्‌प्रत्ययः । इवार्थे स्वल्पार्थे
वा कन् । "तिलको द्रुमरोगाश्वभेदेषु तिलकालके । क्लीबं सौवर्चलक्लोम्नोर्न स्त्रियां तु विशेषके"
इति मेदिनी । "तिलकोऽश्वद्रुमभिदोः पुण्ड्रके तिलकालके । तिलकं रुचके क्लोम्नि" इति हैमः ॥
गृहदारौ गृहदारुणि । क्वचित् "गृहकारौ" । समासप्रायवाचि समासबहुलवाक्ये । चका-
रात् खञ्जने फेने तरुस्कन्धे मायाबहुले उपघातके जने परिष्कारे च तण्डकः । पु० न० ।
तडि–आघाते । ण्वुलूप्रत्ययः । "तण्डकः खञ्जने फेने समासप्रायवाचि च । गृहदारुतरुस्कन्ध
मायाबहुलकेष्वपि" इति मेदिनी । "तण्डकस्तु समस्तपदजातके । तरुस्कन्धे वेश्मदारुमायाबहुल-
योरपि । फेनखञ्जनयोश्च" इति हैमः ॥ २५ ॥</c>


<v>तुरुष्कः सिह्लके देशे प्राण्यङ्गे त्रितये त्रिकम् ।
कूपाङ्गे स्त्री तिक्तशाकः खदिरे वरुणद्रुमे ॥ २६ ॥</v>
<c>सिह्लके वृकधूपाख्ये गन्धद्रव्ये । देशे देशविशेषे च ।
तुरुष्कः । पु० । तुर–वेगे । उसिक्‌प्रत्ययः । स्वार्थे कन् च । इसुसोरिति षत्वम् । "तुरु-
ष्कः सिह्लके म्लेच्छजातौ देशान्तरेपि च" इति मेदिनी । "तुरुष्कस्तु देशे श्रीवाससिह्लयोः" इति
हैमः ॥ प्राण्यङ्गे पृष्टवंशाधोभागे, कटीभागे च । त्रितये त्रित्वसङ्ख्यायाम् । कूपाङ्गे कूपस्य नेमौ च ।
स्त्री० । तथा त्रिफलायाम्‌ त्रिकटुनि–वातादिषु मिलितेषु गोक्षुरवृक्षे च । त्रिकम् । न० ।
त्रयाणां समूहः । कन्प्रत्ययः । त्रिषु कायति । कै–शब्दे । कप्रत्ययश्च । "त्रिकं पृष्ठाधरे त्रये"
इति मेदिनी । त्रिका कूपस्य नेमौ स्यान्निके पृष्ठाधरे त्रये इति हैमः ॥ खदिरे वरुणद्रुमे वरुण-
वृक्षे च । तिक्तशाकः । पु० । तिक्तः शाकोऽस्य । "तिक्तशाकस्तु खदिरे वरुणे पत्रसुन्दरे"
इति मेदिनी । तथा विश्वः । "तिक्तशाकस्तु पत्रसुन्दरे । वरुणे खदिरे" इति हैमः ॥ २६ ॥</c>


<v>दैत्ये ना कर्णधारे च तारकं दृशि भे न ना ।
द्विकौ काकचक्रवाकौ पृश्न्यां कुन्दे दलाढकः ॥ २७ ॥</v>
<c>दैत्ये तन्ना-
मके असुरे । कर्णधारे नाविके च । पु० । दृशि नेत्रे भे नक्षत्रे च । न० स्त्री० । तारकम् । न० ।
तारयति । तृ–तरणे । णिच् । ण्वुल्प्रत्ययः । "तारको दैत्यभित्कर्णधारयोर्न द्वयोर्दृशि । कनी
निकायामृक्षे च न पुमान् त्रातरि त्रिषु" इति मेदिनी ॥ काकः प्रसिद्धः । चक्रवाकः स्वना-
माख्यातः खगः । तयोश्च । द्वित्वसङ्ख्यायाम् तद्वति च । न० । "एकं द्विकं त्रिकं च" इति
कारिका । द्विकः । पु० । द्वौ कौ ककारौ यत्र । "द्विकः काके च कोके च" इति
विश्वः । "द्विकः स्यात्काककोकयोः" इति हैमः ॥ पृश्न्यां खर्वदुर्बलास्थिके । कुन्दे पुष्पवृक्ष-
भेदे च । तथा स्वयञ्जाततिलवृक्षे नागकेशरे शिरीषे करिकर्णे फेने खातके गैरिके च दला-
ढकः । पु० । दलेनाढक इव । "दलाढकः स्वयञ्जाततिले पृश्न्यां च गैरिके । फेनखातकयोर्ना-
गकेशरे च महत्तरे" इति मेदिनी । दलाढकस्तु कुन्दे स्यात्करिकर्णशिरीषयोः । स्वयञ्जाततिले फेने
खातके नागकेशरे । वात्यायां पृश्निकायां च गैरिके च महत्तरे" इति विश्वः । हैमेऽप्येवम् ॥ २७ ॥</c>


;p{0101}
<v>नरको निरये दैत्ये नौवाहै स्यान्नियामकः ।
सभ्ये गुरौ च नवफलिका नवरजस्यपि ॥ २८ ॥</v>
<c>निरये पापानां दुःखभोगस्थानभेदे, सञ्जीवप्रभृतौ च । तेषां भेदा बौद्धसमये बहुधा प्रपञ्चिताः ।
दैत्ये असुरे । नरकः । पु० । नृ–नये । वुन्प्रत्ययः । "नरकः पुंसि निरये देवारातिप्रभे-
दयोः" इति मेदिनी । तथा विश्वहैमौ ॥ नौवाहे पोतवांहे, नियन्तरि च । त्रि० । निया-
मकः । पु० । निपूर्वयम–परिवेषणे । ण्वुल्प्रत्ययः । "नियामकः कर्णधारे पोतवाहे निय-
न्तरि" इति मेदिनी । तथा विश्वहैमौ ॥ सभ्ये सामाजिके, विश्रब्धे च । गुरौ नवरजसि नव-
जातरजोङ्गनायाम् । अपिशब्दात्‌ नूतने रक्तपुनर्नवायां च नवफलिका । स्त्री० । नवफल-
मस्त्यस्य । ठन् प्रत्ययः । "नवफलिका स्त्रीनव्ये नवजातरजोङ्गनायां च" इति मेदिनी ।
तथा विश्वः ॥ २८ ॥</c>


<v>नालीकौ पद्मनाराचौ वृन्देऽपि पेटकोऽस्त्रियाम् ।
सौभाग्येऽपि पताका स्यात्पङ्कोऽस्त्री कर्दमांहसोः ॥ २९ ॥</v>
<c>पद्मं पद्मषण्डम् । नाराचः शरभेदः । तयोः । तथा शरीरे च नालीकः ।
पु० । न० । नाल्या कायति । कै–शब्दे, क–शब्दे वा । अच्‌ प्रत्ययः । "नालीकः शर-
शल्यास्त्रेऽप्यब्जषण्डे नपुंसकम्" इति मेदिनी । "नालीकं शरखण्डेऽब्जे नालीकः शरश-
ल्ययोः" इति विश्वः । "नालीकोऽङ्गे शरे शल्ये नालीकं पद्मवर्धने" इति हैमः ॥ वृन्दे
समूहे, कलहे वा । अपिशब्दात् पुस्तकादीनां स्थापनार्थं वेत्रादिनिर्मिते पदार्थे समूहे च
पेटकः । पु० न० । पिट–सङ्घाते । ण्वुल्‌प्रत्ययः । "पेटकः पुस्तकादीनां मञ्जूषायां कदम्बके"
इति विश्वमेदिन्यौ । "पेटकस्त्रिषु वृन्देपि" इति कोषान्तरम् ॥ सौभाग्ये प्रियत्वे । अपि-
शब्दात् वंशोपरि देये त्रिकोणाकारे वस्त्रखण्डे । नाटकाङ्गे अङ्गे केतौ छन्दोग्रन्थोक्तलघु-
गुरुव्यक्तिज्ञानार्थं चक्रभेदे च पताका स्यात् । स्त्री० । पंत्यते बोध्यते योधादिभेदोऽनया ।
पत–गतौ । आकन् प्रत्ययः । "पताका वैजयन्त्यां च सौभाग्यनाटकाङ्गयोः" इति मेदिनी ।
"पताकाङ्गे ध्वजे केतौ सौभाग्ये नाटकांशके" इति हैमः ॥ कर्दमः जम्बालः । अंहस्‌ पापम् ।
तयोश्च पङ्कः । पु० न० । पचि–विस्तारे । घञ् प्रत्ययः । कुत्वम् । "पङ्कः कर्दमपापयोः" इति
विश्वः । "पङ्कोऽघे कर्दमे" इति हैमः ॥ २९ ॥</c>


<v>पञ्चालिका वस्त्रकृतपुत्रिकागीतभेदयोः ।
मणिदोषे शिलाभेदे पुलको लोमहर्षणे ॥ ३० ॥</v>
<c>वस्त्रकृतपुत्रिका वस्त्रेण कृता पुत्तलिका । गीतभेदः
गायनविशेषः । तयोश्च पञ्चालिका । स्त्री० । पञ्चं प्रपञ्चमलति पर्याप्नोति । अल–निवा-
रणे, भूषणे वा । अण्‌प्रत्ययः, कश्च । "पञ्चालिका भवेद्वस्त्रपुत्रिकागीतिभेदयोः" इति विश्वः ॥
मणिदोषे मणिजातदोषे । शिलाभेदे पर्वतभेदे । लोमहर्षणे लोमोद्गमे च । तथा कृमिभेदे हरिताले
गजान्नपिण्डे गन्धर्वे च पुलकः । पु० । पुल–महत्त्वे । कप्रत्ययः । ततः स्वार्थे कन् वा ।
"पुलकः कृमिभेदे प्रस्तरभेदे च मणिदोषे । रोमाञ्चे हरिताले गजान्नपिण्डे च गन्धर्वे" इति
मेदिनी ॥ ३० ॥</c>


;p{0102}
<v>पर्यस्त्यामपि पल्यङ्कः प्रियको मृगनीपयोः ।
पुष्पकं कङ्कणेऽपि स्यात्पराको व्रतखड्गयोः ॥ ३१ ॥</v>
<c>पर्यस्त्यां शय्यायाम् । अपिशब्दात् मञ्चे पर्यङ्के वृष्यां च पल्यङ्कः । पु० ।
परिगतोऽङ्कम् । रस्य लः । "पल्यङ्को मञ्चपर्यङ्कवृषीपर्यास्तिकासु च" इति मेदिनी ॥ मृग
हरिणः । नीपः कदम्बः । तयोश्च । तथा भ्रमरे कुङ्कुमे असनवृक्षे च प्रियकः । पु० । प्रियात
संज्ञायां कन्प्रत्ययः । "प्रियकः प्रीतशालके । नीपे चित्रमृगे चालौ प्रियङ्गौ कुसुमेऽपि च" इति
मेदिनी । "प्रियकस्तु चञ्चरीके नीपे कश्मीरजन्मनि । प्रियङ्गौ चित्रहरिणे पीतचालतरावपि"
इति हैमः ॥ कङ्कणे करभूषणे, भूषणमात्रे वा । अपिशब्दात् कुबेरस्य विमाने नेत्ररोगभेदे रसा-
ञ्चने लौहकांस्ये मृदङ्गारयोः शकट्यां कासीसे च पुष्पकं स्यात् । न० । पुष्प–विघसने ।
अच्‌प्रत्ययः । स्वार्थे कन् च । पुष्पकं रीतिकानेत्ररोगयो रत्नकङ्कणे । कुबेरस्य विमाने च का-
सीसे च रसाञ्जने । लौहकांस्ये मृदङ्गारशकट्यां च नपुंसकम् ।" इति मेदिनी । तथा हैमः ॥ व्रतं
पुण्यसाधनम् उपवासादिनियमभेदः, द्वादशाहोपवाससाध्यः, प्रायश्चित्तरूपो व्रतभेदो वा । "यता-
त्मनोऽप्रमत्तस्य द्वादशाहमभोजनम् । व्रतं पराको नाम" इति । खड्गः असिः । तयोश्च पराकः
स्यात् । पु० । "पराकस्तु व्रते खड्गे" इति मेदिनी ॥ ३१ ॥</c>


<v>चामरे ग्रन्थभेदे च विस्तरेऽपि प्रकीर्णकम् ।
सितच्छत्राब्जयोः पुण्डरीकं पुंसि तु दिग्गजे ॥ ३२ ॥</v>
<c>चामरे चमरपुच्छकृतव्यजने । ग्रन्थ
भेदे विस्तरे । अपिशब्दात् विक्षिप्ते भिन्नजातीयैर्मिश्रिते अश्वे च प्रकीर्णकम् । न० । प्रपूर्वकृ–क्षे
पणे । भावे कर्मणि वा क्तप्रत्ययः । स्वार्थे कञ् । "प्रकीर्णकं ग्रन्थभेदे चामरे विस्तरे हये" इति
विश्वः । प्रकीर्णकं चामरे स्याद्विस्तारे ना तुरङ्गमे" इति मेदिनी । सितच्छत्रं श्वैतच्छत्रम् । अब्जं
पद्मम् । तयोः । दिग्गजे अग्निकोणस्थे दिग्भागे ॥ ३२ ॥</c>


<v>व्याघ्रे च कोषकारे च पाकौ पचनशावकौ ।
पुष्यलको गन्धमृगे कीलके क्षपणेऽपि च ॥ ३३ ॥</v>
<c>व्याघ्रे कोषकारे शब्दादिसमूहकारके च ।
पु० । पुण्डरीकम्‌ न० । पुडि–उत्सर्गे । ईक् प्रत्ययः । "पुण्डरीकं सिताम्भोजे सितच्छत्रे च
भेषजे । पुंसि व्याघ्रेऽग्निदिग्भागे कोषकारान्तरेऽपि च" इति मेदिनी । तथा अजयः ॥ पचनम्
अन्नपचनम् । शावकः शिशुः । तयोश्च । तथा क्लेदने क्लेदनेन निष्पत्तौ परिणामे स्थाल्यादौ
पेचके राष्ट्रादिभङ्गे भये च पाकः । पु० । पच–पाके । भावे घञ्प्रत्ययः । पा–पाने । क–
प्रत्ययो वा । "पाकः परिणतौ शिशौ । केशस्य रजसा शौक्ल्ये स्थाल्यादौ पचनेऽपि च इति
मेदिनी । "पाकः पचने शिशुदैत्ययोः" इति हैमः ॥ गन्धमृगे गन्धप्रधाने मृगविशेषे ।
"सीम्नि पुष्यलको हतः" इति । कीलके स्तम्भे, गवां दोहनार्थं बन्धनस्तम्भे, गवां
कण्डूयनार्थं स्तम्भे वा । क्षपणे निर्ग्रन्थे च । अपिशब्दात्‌ संन्यासिनि च पुष्यलकः । पु० ।
पुष–पोषणे । इन् प्रत्ययः । पुषिः पुष्टिस्तस्यै अलति पर्याप्नोति । अल–गतौ । ण्वुल्‌प्रत्ययः ।
"अथ पुष्यलको गन्धमृगे क्षपणकीलयोः" इति मेदिनी । क्वचित्तु "पुष्कलक" इति पाठः ।
"स्मृतः पुष्कलको गन्धमृगे क्षपणकीलयोः" इति विश्वः । तथा हैमश्च ॥ ३३ ॥</c>


;p{0103}
<v>कपर्दे रज्जौ राजीवे बीजकोशे वराटकः ।
वृन्दारकौ सुरश्रेष्ठौ गिरिमेघौ बलाहकौ ॥ ३४ ॥</v>
<c>कपर्दः
कपर्दकः । रज्जुः रश्मिः । राजीवं पद्मम् । बीजकोशः पद्मबीजाधारः । तत्र च वराटकः ।
पुं० । वरमल्पमटति । अट–गतौ । ण्वुल्‌प्रत्ययः । "वराटकः पद्मबीजकोशे रज्जौ कपर्दके"
इति मेदिनी । तथा हैमः । "वराटकः स्थूलरज्जौ पद्मबीजे कपर्दके" इति विश्वः । "वराटकानां
दशकद्वयं यत्" इति लीलावती ॥ सुरः देवः । श्रेष्ठः अतिशयेन प्रशस्तः मुख्यो वा । तयोः ।
तथा मनोहरे च । त्रि० । वृन्दारकः । पु० । वृन्दशब्दात् शृगवृन्दाभ्यामारकन्निति
आरकन् प्रत्ययः । "वृन्दारकः सुरे पुंसि मनोज्ञश्रेष्ठयोस्त्रिषु" इति मेदिनी । गिरिः पर्वतः । मेघः
जलधरः । तयोः । बकपक्षिणि च । स्त्रियां टाप् । बलाहकः । पु० । वारि वहति । पृषो-
दरादित्वात् साधुः । "बलाहको गिरौ मेघे दैत्यनागविशेषयोः" इति मेदिनी ॥ ३४ ॥</c>


<v>पिञ्जे ना सिकताकर्णभूषाकन्यासु बालिका ।
शिवमल्ल्यां बकः कह्वे राज्ञि भट्टारकः सुरे ॥ ३५ ॥</v>
<c>पिञ्जे
बले । पु० । सिकता वालुका । कर्णभूषा कर्णालङ्कारविशेषः । कन्या दशवर्षानारी । तत्र च
बालिका । स्त्री० । बल–समृद्धौ । अण्प्रत्ययः । स्वार्थे कन् च । "अङ्‌गुरीकह्वीबेरवलये
पुंसि बालिका । बालायां वालुकापत्रकाहले कर्णभूषणे" इति मेदिनी । "बालिका कर्णभूषणे ।
बालिका वालुका बाला पिञ्जोलायां" इति हैमः ॥ शिवमल्ल्यां बकवृक्षे । कह्वे च । तथा भीम-
सेनहतराक्षसभेदे श्रीकृष्णहतदैत्यभेदे कुबेरे स्वनामाख्यातविहगे च बकः । पु० । बकि
गमने । अच्प्रत्ययः । पृषोदरादित्वात् नलोपः । "बकस्तु बकपुष्पे स्यात् कह्वे शीदे च रक्षसि"
इति मेदिनी । राज्ञि नृपे । सुरे देवे । अथवा सूरे सूर्ये । भट्टारकः । पु० । भट–भाषणे ।
क्विप्‌ । तृ तरणे । णिच्‌ण्वुल्‌प्रत्ययौ । "भट्टारको नृपे नाट्यवाचि देवे तपोधने" इति मेदिनी ॥
॥ ३५ ॥</c>


<v>भूमिका रचनायां च मूर्त्यन्तरपरिग्रहे ।
मधुको वल्लिभेदे च बर्हिचन्द्रे च मेचकः ॥ ३६ ॥</v>
<c>रचनायां मूर्त्यन्तरपरिग्रहे । "अन्यरूपैर्यदन्यस्य प्रवेशस्तत्र भूमिका इत्युक्ते" नाट्ये
अभिनेयपात्रादिवेशान्तरग्रहणे । चकारात् ग्रन्थे वक्तव्यकथोद्घाते । कक्षायां च । भूमिका । स्त्री० ।
भूमिरिव कायति । कै–शब्दे । क प्रत्ययः । "भूमिका रचनायां स्याद्वेशान्तरपरिग्रहे" इति मेदिनी ।
"भूमिका तु रचनायां रूपान्तरपरिग्रहे" इति हैमः ॥ वल्लिभेदे लताविशेषे । चकारात् यष्टिमधौ
मधुपर्णीवृक्षे च । मधुका । स्त्री० । मध्विव । मधुका इवार्थे कन्प्रत्ययः । "मधुका मधुपर्ण्यां स्त्री"
इति मेदिनी । "मधुयष्टिश्च मधुको वल्लिश्रीवदपक्षिणोः" इति हैमः । बर्हिचन्द्रे मयूरचन्द्रके । चकारात्‌
अन्धकारे स्रोतोऽञ्जने मेघे श्यामवर्णे च मेचकः । पु० । मच–कल्कने । वुन्प्रत्ययः ।
पृषोदरादित्वात् साधुः । "मेचकस्तु मयूरस्य चन्द्रके श्यामले पुमान् । यदुक्ते वाच्यवत्‌ क्लीबं
स्रोतोऽञ्जनान्धकारयोः" इति मेदिनी । "मेचकः श्यामले कृष्णे तिमिरे बर्हिचन्द्रिके" इति हैमः
॥ ३६ ॥</c>


;p{0104}
<v>हारभेदे माणवको बाले कुपुरुषे वटौ ।
मयूरकोऽपामार्गे च हंसभेदेपि मल्लिकः ॥ ३७ ॥</v>
<c>हारभेदे मुक्तावलिविशेषे । बाले कुपुरुषे कुत्सितपुरुषे नीचजने वा । वटौ ब्रह्मचारिणि
च । माणवकः । पु० । मनोरपत्यम् । अण्प्रत्ययः । अल्पार्थे णत्वम् । पुनः स्वार्थे कन् च ।
"माणवको हारभेदे बाले कुपुरुषे वटौ" इति मेदिनी ॥ अपामार्गे स्वनाम्ना ख्याते वृक्षे ।
चकारात् मयूरशिखावृक्षे । पु० । तुत्थाञ्जने च । न० । मयूरकः । पु० । मी–गमने,
बोधने वा । ऊरन्प्रत्ययः । स्वार्थे कन् च । "मयूरकोऽप्यपामार्गे क्लीबं तुत्थाञ्जने पुनः"
इति मेदिनी । मयूरकोऽप्यपामार्गे तुत्थके तु मयूरकम् इति विश्वः । तुत्थके इत्यत्र क्वचित्
तुच्छके इति पाठः ॥ हंसभेदे धृतराष्ट्र इति ख्याते हंसविशेषे । धृतराष्ट्रहंसस्तु कृष्णवर्णदेहः
आलोहितचञ्चुचरणः तत्र । पु० । अपिशब्दात्‌ मल्लिकायां च । स्त्री० । मल्लिकः । पु० ।
मल्ल–धृतौ । इन्प्रत्ययः । संज्ञायां कन् च । "मल्लिको हंसभिद्यपि । मल्लिका तृणशून्येऽपि मीन-
भृत्पात्रभेदयोः" इति मेदिनी ॥ ३७ ॥</c>


<v>युतकं वस्त्रभेदे च यौतके संशयेऽपि च ।
यमकं संयमे शब्दालङ्कारे यमजे त्रिषु ॥ ३८ ॥</v>
<c>वस्त्रभेदे स्त्रीवसनाञ्चले । यौतके विवाहकाले लब्धे
धने । संशये सन्देहे । अपिशब्दात् युगे चरणाग्रे मैत्रीकरणे संश्रवे शूर्पाग्रे च । न० । संयुक्ते ।
त्रि० । युतकम् । यु–मिश्रणे । क्तप्रत्ययः । युत–आप्तौ । कप्रत्ययो वा । "युतकं संशये
युगे । नारिवस्त्राञ्चले युक्ते चरणाग्रे च यौतके" इति मेदिनी । "युतकं तु यौतके युग्मयुक्तयोः ।
संशये चरणाग्रे स्त्री वस्त्रभेदे पटाञ्चले" इति हैमः ॥ संयमे व्रताङ्गतया पूर्वदिनकर्तव्ये नियम-
भेदे, इन्द्रियनिग्रहे वा । शब्दालङ्कारे स्वनामाख्याते अलङ्कारविशेषे । तल्लक्षणमुक्तम्–"स-
त्यर्थे पृथगर्थायाः स्वरव्यञ्जनसंहतेः । क्रमेण तेनैवावृत्तिर्यमकं विनिगद्यते" इति । यमजे एकदा
एकत्र गर्भजातयोश्च । त्रि० । यमकम् । न० । यम–उपरतौ । ण्वुल्‌ प्रत्ययः । "यमकं
यमजे शब्दालङ्कारे पुंसि संयमे" इति मेदिनी । "यमको यमजे व्रते । यमकं वागलङ्कारे" इति
मः ॥ ३८ ॥</c>


<v>याज्ञिको याजके दर्भे बिले रोकं रुचौ पुमान् ।
राका दृष्टरजःकन्या कच्छपूर्णेन्दुपूर्णिमाः ॥ ३९ ॥</v>
<c>याजके यागकर्तरि । दर्भे कुशे । तथा चात् खदिरे पलाशे ऋत्वि गादौ च
याज्ञिकः । पु० । यज्ञाय हितः, यज्ञः प्रयोजनमस्य वा । ठक्‌प्रत्ययः । "याज्ञिको याजके
कुशे" इति विश्वः । "याज्ञिकः याजके च कुथे च" इति मेदिनी ॥ बिले छिद्रे, गर्ते वा । न० ।
रुचौ दीप्तौ । पु० । तथा नौकायाम् क्रयभेदे च रोकम् न० । रु–गतौ । कन्प्रत्ययः ।
रुच–दीप्तौ । घञ् प्रत्ययः । निपातनात् कुत्वं च । "तन्मे रोकं च शोकं च" इति
स्मृतिः । "रोको दीप्तौ बिले रोकं नौकाक्रयणभेदयोः" इति विश्वः । रोकस्तु क्रयभि-
द्दीप्त्यो रोकं ना विमले बिले" इति मेदिनी । "रोकं कृपणभेदे ना विमले च बिले
चरे । रोकोंशौ" इति हैमः ॥ दृष्टरजःकन्या नवजातरजस्का कन्या । कच्छः जलप्रान्तः ।
पूर्णेन्दुः प्रतिपद्युक्ता पौर्णमासी । पूर्णिमा पूर्णचन्द्रयुक्ता तिथिः । तत्र च राका । स्त्री० ।
रा–दाने, ग्रहणे वा । कप्रत्ययः । "राका नद्यन्तरे कच्छे नवजातरजःस्त्रियाम् । सम्पूर्णेन्दु-
तिथौ" इति मेदिनी । "राका कच्छे दृष्टरजःकन्यायां सरिदन्तरे । पूर्णेन्दुपूर्णिमायां च"
इति हैमः ॥ ३९ ॥</c>


;p{0105}
<v>नीलवस्त्रेऽक्षितारायां लोचको निर्मितौ त्रिषु ।
नगरीशाखयोर्लङ्का करिण्यामपि बन्धकी ॥ ४० ॥</v>
<c>नीलवस्त्रे नील्या रञ्जिते वस्त्रे । अक्षितारायां नेत्रमध्यस्थकनीनिकायाम् ।
निर्मितौ रचनायाम् । तथा मांसपिण्डे कज्जले स्त्रीणां ललाटाभरणे कर्णपूरे कदल्यां मूर्वायां
सर्पकञ्चुके च लोचकः । त्रि० । लोच–दर्शने । ण्वुल्‌प्रत्ययः । "लोचको मांसपिण्डेऽक्षि-
तारकायां च कज्जले । ललाटाभरणे स्त्रीणां कदलीनीलवस्त्रयोः । निर्बुद्धौ कर्णपूरे च मौर्व्यां
भ्रूश्लथचर्मणि" इति मेदिनी । "लोचको नीलवाससि कज्जले मांसपिण्डेक्षितारे स्त्रीभालभूषणे ।
निर्बुद्धौ कर्णिकामोचाज्यासु प्रश्लथचर्मणि" इति हैमः ॥ नगरी स्वनामाख्याता पुरी । शाखा
लता । तयोः । तथा शाकिन्याम् । कुलटायां च । लङ्का । स्त्री० । लक–आस्वादे । अच्‌
प्रत्ययः । मुम् च । "लङ्का रक्षःपुरीशाखाशाकिनीकुलटासु च" इति मेदिनी ॥ करिण्यां
हस्तिन्याम् । अपिशब्दात् पुंश्चल्यामसत्यां स्त्रियां च । बन्धकी । स्त्री० बन्ध–बन्धने । ण्वुल्प्रत्ययः ।
ङीप्‌ । "पुंश्चल्यां स्यात्तु बन्धकी" इति मेदिनी ॥ ४० ॥</c>


<v>गुरावनाथे गरुडे जिने विघ्ने विनायकः ।
वृषाङ्कौ शिवभल्लातौ वञ्चकौ धूर्तफेरवौ ॥ ४१ ॥</v>
<c>गुरौ अनाथे अशरणे । गरुडे जिने
बुद्धे । विघ्ने तथा चात् गणेशे विनययुक्तं च विनायकः । पु० । विपूर्वनी–प्रापणे । ण्वुल्
प्रत्ययः । "विनायकस्तु हेरम्बे तार्क्ष्ये विघ्ने जिने गुरौ" इति मेदिनी ॥ शिवः शङ्करः । भल्लातः
स्वनामाख्यातवृक्षः । तयोः । तथा पण्डे च वृषाङ्कः । पु० । वृषः अङ्कोऽस्य । "वृषाङ्कः
शङ्करे साधौ भल्लातकमहोक्षयोः" इति मेदिनी । "वृषाङ्कः साधुभल्लातशङ्करेषु महल्लके"
इति विश्वः ॥ धूर्तः खलः । फेरवः शृगालः । तयोः । तथा गृहबभ्रौ प्रतारे च वञ्चकः ।
पु० । वञ्चु वञ्चने णिच्‌ण्वुल्‌प्रत्ययौ । "वञ्चकस्तु खले धूर्ते गृहबभ्रौ च जम्बुके" इति
मेदिनी ॥ ४१ ॥</c>


;p{0106}
<v>वैदेहको वाणिजके वैश्यायामपि शूद्रजे ।
वैलक्ष्याकार्ययोः क्लीबं व्यलीकं त्रिषु नागरे ॥ ४२ ॥</v>
<c>वाणिजके वणिग्जने । वैश्यायां शूद्रजे, शूद्रायां वैश्याज्जाते च । अपि-
शब्दात् विदेहराजे जनके नृपे च वैदेहकः । पु० । विदेहे भवः । अण्‌ प्रत्ययः । ततः कन्
च । वैदेहिकोऽप्यत्र । "वैदेहको वाणिजके शूद्राद्वैश्यासुतेऽपि च" इति मेदिनी ॥ वैलक्ष्यं
लज्जास्वभाववैलक्षण्यम् । अकार्यमपराधः । तयोः । न० । नागरे च त्रि० । व्यलीकम् ।
विपूर्व अल–भूषणे । ईकक्‌  प्रत्ययः । "व्यलीकमप्रियाकार्यवैलक्ष्येष्वपि पीडने । ना
नागरे" इति मेदिनी । "व्यलीकं व्यङ्गवैलक्ष्याप्रियाकार्येषु पीडने" इति हैमः ॥ ४२ ॥</c>


<v>वाह्लीकं बाह्लिकं धीरहिङ्गुनोर्नाऽश्वदेशयोः ।
विपाकः परिणामेऽपि तिलकेऽपि विशेषकः ॥ ४३ ॥</v>
<c>धीरः पण्डितः । हिङ्गु रामठम् । तयोः । न० । अश्वः तुरङ्गमः । देशः स्वनामाख्यातदेश-
भेदः । तयोश्च । पु० । वाह्लीकम् । न० पु० । वाह्लिकम् अप्यत्र । वह प्रापणे ।
लिण्प्रत्ययः । स्वार्थे कन् च । "वाह्लीकं । वाह्लिकं धीरहिङ्गुनोः । द्वावेतौ पुंसि देशस्य
प्रभेदे तुरगान्तरे" इति मेदिनी । "बाह्लिकः । देशभेदेऽश्वभेदे च बाह्लिकं हिङ्गुकुङ्कुमम्" इति
हैमः ॥ परिणामे प्रकृतेरन्यथाभावे विकारे । कर्मफलपरिणामे जात्यायुर्भोगरूपे पदार्थे । अपि-
शब्दात् पचने खेदे अर्थालङ्कारभेदे च विपाकः । पु० । विपूर्वपच–पाके । भावे धञ्-
प्रत्ययः । कर्मणि घञ्‌प्रत्ययो वा । "विपाकः पचने खेदे कर्मणो विसदृक्फले" इति मेदिनी ।
"विपाकः परिणामे च दुर्गतिस्वादुनोरपि" इति हैमः ॥ तिलके ललाटकृते तिलके । अपि‌‌-
शब्दात् विशेषकर्तरि । त्रि० । "त्रिभिर्ज्ञेयं विशेषकम्" इत्युक्ते एकवाक्यतापन्ने श्लोकत्रये च ।
न० । विशेषकः । पु० न० । विपूर्वशिष–परिशेषीकरणे । णिच्‌ण्वुल्‌प्रत्ययौ । "विशे-
षकोऽस्त्री तिलके विशेषयितरि त्रिषु" इति मेदिनी "विशेषकः स्यात्तिलके विशेषावहकेऽपि
च" इति हैमः ॥ ४३ ॥</c>


<v>शङ्कुः कीलकसङ्ख्यास्त्रजलजन्तुषु दृश्यते ।
शिशुकः शिशुमारेऽपि शुकं ग्रन्थिशिरीषयोः ॥ ४४ ॥</v>
<c>कीलकः गवां दोहनार्थं बन्धनस्तम्भः गवां कण्डूयनार्थं निहितः
स्तम्भो वा । "अर्काङ्गुला तु सूच्यग्रा काष्ठा द्व्यङ्गुलमूलिका । शङ्कुसंज्ञा भवेत्" इति । सङ्ख्या
दशकोटिसङ्ख्या । अस्त्रं शल्यास्त्रम् । जलजन्तुः जलस्थो ग्राहादिप्राणिविशेषः, मत्स्यभेदो वा ।
तत्र च । तथा मेढ्रे महादेवे कलुषे पत्रशिराजाले च शङ्कुः । पु० । दृश्यत इत्यन्वयः । शकि–
शक्तौ । उण्‌प्रत्ययः । "शङ्कुः सङ्ख्यास्त्रयादोभित्कोलेशकलुषेषु ना" इति मेदिनी । शिशु-
मारे जलजन्तुभेदे । अपिशब्दात् बालके स्वल्पे च शिशुकः । पु० । शिशुरिवेति इवार्थे
कन्प्रत्ययः । "शिशुकः शिशुमारे स्याद्बालकोलूपिनोरपि" इति मेदिनी । "शिशुकः पादपे
बाले शिशुमारे" इति हैमः ॥ ग्रन्थिः ग्रन्थिपर्णः । शिरीषः स्वनामाख्यातो वृक्षः, शोनक-
वृक्षश्च । तयोः शुकम् । न० ॥ ४४ ॥</c>


;p{0107}
<v>कीरे रावणपात्रे ना वचाऽपि शतपर्विका ।
शल्कश्चूर्णेऽपि शूकस्तु स्यादनुक्रोशशृङ्गयोः ॥ ४५ ॥</v>
<c>कीरे कीरपक्षिणि । रावणपात्रे च । पु० । शुक-
गतौ । कप्रत्ययः । "शुको व्याससुते कीरे रावणस्य च मन्त्रिणि । ग्रन्थिपर्णे शिरीषे च
शुकं स्याच्छोणके क्वचित्" इति विश्वः ॥ वचा स्वनामाख्यातं द्रव्यम् । तत्र च अपिशब्दात्‌
कटुकायां दूर्वायां च । स्त्री० । वंशे इक्षुभेदे यवे च । पु० । शतपर्विका । स्त्री० । शतं
पर्वाणि ग्रन्थयो यस्याः । कन्प्रत्ययः । आप् च । "शतपर्विका दूर्वायां वचाया-
मपि योषिति" इति मेदिनी ॥ चूर्णे पेषणजाते रजसि, धूलौ वा । पु० । अपिशब्दात् खण्डे
वृक्षवल्कले मत्स्यत्वचि च । न० । शल्कः । पु० । शल–गतौ । कप्रत्ययः । कस्य नेत्त्वम् ।
"शल्कं तु शकले वल्के" इति मेदिनी ॥ अनुक्रोशः दया । शृङ्गं तीक्ष्णाग्रः, शिखा वा ।
तयोः शुकः । स्यात् । पु० न० । शो–तीक्ष्णे । ऊकन्‌प्रत्ययः । "शूकोऽस्त्री शृङ्ग-
दययोः" इति मेदिनी ॥ ४५ ॥</c>


<v>शिलाटको विलेपेऽट्टे शुल्को यौतकदानयोः ।
श्वाविध्वृक्षौ च शल्लक्यौ मणौ खड्गे च सस्यकः ॥ ४६ ॥</v>
<c>विलेपे गात्रानुलेपनद्रव्ये । अट्टे प्रासादस्योपरि गृहे, प्राचीरो[^1]-
परिस्थसैन्यगृहे वा । तत्र स्थिता हि नरा अन्यान् हीनतया नाद्रियन्ते इति प्राञ्चः । अति-
शये च शिलाटकः । पु० । शिलया अटति भ्रमतीति । शिलाशब्दपूर्वक अट–गतौ । ण्वुल्‌
प्रत्ययः । "शिलाटकः पुमानट्टे विलेपे परिकीर्तितः" इति मेदिनी ॥ यौतकं विवाहकाले लब्धं
धनम् । क्वचित् यौतुकं वा । दानं प्रसिद्धं तयोः । तथा राजग्राह्यकरभेदे वरपक्षात् कन्यापक्षीयैः
ग्राह्ये धने स्त्रीधनभेदे । "भगिनीशुल्कं सोदराणाम्" इतिः स्मृतिः । स्त्रीभ्यः सम्भोगार्थं देये धने ।
"अशुल्कोपहृतानां तु पिण्डदा वोढुरेव ते" इति स्मृतिः । पणे च शुल्कः । पु० न० । शुल्क–कथने ।
शुल्क्यते अतिसृज्यते इति । कर्मणि घञ्‌प्रत्ययः । "शुल्कं घट्टादिदेये स्याद्वरादर्थग्रहेऽस्त्रियाम्"
इति मेदिनी ॥ श्वाविध्‌ शल्यकम् । वृक्षः प्रसिद्धः । तयोः शल्लकी । स्त्री । शल्ल–गतौ । ण्वुल्‌-
प्रत्ययः ङीष्‌ च । "छत्रादिकाष्ठीशरयोः शल्लकी पशुवृक्षयोः" इति मेदिनी ॥ मणौ माणि-
क्यभेदे । खड्गे च सस्यकः । पु० । सस–हिंसने । यत्प्रत्ययः । पुनः कन् च ।
"सस्यको मणिभेदे" इति मेदिनी ॥ ४६ ॥</c>


<v>शीधौ च शीधुपाने च सरकोऽस्त्रयथ जन्मनि ।
सूतकं पारदेऽप्यऽस्त्री सूचकौ खलकुक्कुरौ ॥ ४७ ॥</v>
<c>शीधौ इक्षुरसजाते, मद्यभेदे च । "इक्ष्वोः पक्व-
रसैः सिद्धः सीधुरित्यभिधीयते" इति । शीधुपाने तन्मद्यपाने तत्पात्रे च सरकः । पु० न० ।
सृ–गतौ । वुन्‌प्रत्ययः । "सरकोऽस्त्री सीधुपाने सीधुपात्रेऽक्षुसीधुनोः" इति मेदिनी ॥
जन्मनि प्रसूताशौचे । पारदे रसराजे च । अपिशब्दात् अशौचमात्रे च सूतकम् । पु०
न० । क्वचित्तु "सुतकम्" इति च । सू–प्रसवे भावे । क्तप्रत्ययः । पुनः कन् च । "ओतौ
काके सूतकोऽस्त्री पारदे न द्वयोर्जनौ" इति मेदिनी ॥ खलः दुर्जनः । कुक्कुरः प्रसिद्धः ।
तयोः सूचकः । त्रि० । सूच–पैशून्ये, अन्तर्दाहे वा । ण्वुल्प्रत्ययः । "सूचकः सीवनद्रव्ये
बोधके पिशुने शुनि" इति मेदिनी ॥ ४७ ॥</c>

<f id="1">प्राचीरोनाम "गजेरभेद्या मनुजैरलङ्घ्याः प्राचीरखण्डा नृपतेर्भवन्ति" इत्यत्रोक्तः ।</f>


;p{0108}
<v>युग्मे सङ्घाटिका कुट्टन्यां च गद्येऽपि हारकः ।
वाद्यभेदे हुडुक्कः स्याद्दात्यूहे च मदोत्कटे ॥ ४८ ॥</v>
;c{इति कान्ताः ॥}
<c>युग्मे युगले । कुट्टन्यां परपुरुषेण सह परस्त्रियाः
समागमकारयित्र्याम् । चकारेण जलकण्टके च सङ्घाटिका । स्त्री० ।संपूर्वघट–सङ्‌घ-
टने । णिच्‌ण्वुल्प्रत्ययौ । "सङ्घाटिका स्त्रियां युग्मे कुट्टिन्यां जलकण्टके" इति मेदिनी ॥
गद्ये कथनीये, पद्यभिन्ने कविकृते अपादे पदसमूहे वा । न० । अपिशब्दात् चौरे कितवे शाखो-
टकभेदे भाजकाङ्‌के च । पु० । हरणकर्तरि । त्रि० । हारकः । पु० । हृ–हरणे । ण्वुल्‌प्रत्ययः ।
"हारकः कितवे चौरे गद्यविज्ञानभेदयोः" इति मेदिनी ॥ वाद्यभेदे मदङ्गादिवादनीयविशेषे ।
दात्यूहे कालकण्ठके पक्षिभेदे । मदोत्कटे, मदोद्धटेचा । हुडुक्कः स्यात् । पु० । हुड–राशीकरणे । उकन्-
प्रत्ययः । कन् च । "हुडुक्को वाद्यभेदे च मत्तदात्यूहपक्षिणि" इति मेदिनी ॥ ४८ ॥ इति कका-
रान्ताः समाप्ताः । अथ खान्तानाह ॥</c>


<v>इन्दुलेखा गुडूच्यां च पू: सुखं स्वर्न्नभश्च खम् ।
गोमुखं लेपने वाद्यभाण्डे सर्पेऽपि दुर्मुखः ॥ ४९ ॥</v>
<c>गुडूच्यां स्वनामाख्यातायां लतायाम् । चकारात् चन्द्रक-
लायां तदंशनाम्न्यां सोमलतायां यमानिकायां च । इन्दुलेखा । स्त्री० । इन्दोर्लेखेव । "इन्दु-
लेखाऽमृतासोमलताशशिकलासु च" इति मेदिनी ॥ पूः पुरम् । स्वर्नाकः । तत्र च सुखं
स्यात् । न० । सुख–सम्पादने । घञ्प्रत्ययः । "सुखं शर्मणि नाके च सुखा पुर्यां प्रचेतसः"
इति मेदिनी । नभः आकाशः तत्र नभसि । चकारात् सूर्ये । पु० । इन्द्रिये पुरे क्षेत्रे शून्ये
बिन्दौ संवेदने देवलोके शर्मणि च खं स्यात् । न० । खर्व–गतौ । डप्रत्ययः । "खमिन्द्रिये
पुरे क्षेत्रे शून्ये बिन्दौ विहायसि । संवेदने देवलोके शर्म्मण्यपि नपुंसकम्" इति मेदिनी ॥ ले-
पने लेप इति ख्याते व्यापारे, तुरुष्कनामगन्धद्रव्ये च । वाद्यभाण्डे गोमुखम् । न० । गोरिव
मुखमस्य । "गोमुखं कुटिलाकारे वाद्यभाण्डे च लेपने । पुंसि मातलिपुत्रे च महादेवगणान्तरे"
इति मेदिनी ॥ सर्पे नागभेदे । अपिशब्दात्‌ अश्वे वानरे दैत्यभेदे अप्रियवादिनि च ।
त्रि० । दुर्मुखः । पु० । दुष्टं मुखमस्य । "दुर्मुखः कपिभिन्नागभिदोर्ना मुखरे त्रिषु" इति
मेदिनी ॥ ४९ ॥</c>


<v>त्रिशिखं स्यात्त्रिशूलेऽपि न्युङ्खः साम्नि मनोहरे ।
नखं शुक्तौ कररुहे कूर्मे पञ्चनखो गजे ॥ ५० ॥</v>
<c>त्रिशूले स्वनामाख्याते अस्त्रभेदे । अपिशब्दात् बिल्वे राक्षसभेदे । पु० ।
मण्डलान्तरे । न० । शिखात्रयवति माणवकादौ च । त्रि० । त्रिशिखं । स्यात् । न० ।
तिस्रः शिखाः प्रतिपत्राण्यस्य । "त्रिशिखो राक्षसे क्लीबं त्रिशूले मण्डलान्तरे" इति मेदिनी ॥
साम्नि सामवेदाङ्गे । मनोहरे अतिप्रिये च । न्युङ्‌खः । पु० । निपूर्वउङ्ख–गमने, प्राप्तौ वा ।
अच्प्रत्ययः । "न्युङ्खः सम्यङ्मनोज्ञे च साम्नः षट्प्रणवेऽपि च" इति मेदिनी ॥ शुक्तौ जलजन्तु-
भेदे शङ्खे वा । कररुहे नखे च । नखम् । पु० न० । नखं छिद्रमत्र । "नखी स्त्री क्लीबयोः
शुक्तौ नखरे पुन्नपुंसकम्" इति मेदिनी ॥ कूर्मे कच्छपे । गजे हस्तिनि च । पञ्चनखः । पु० ।
पञ्च नखाः यस्य "शशकः शल्लकी गोधा खड्गी कूर्मश्च पञ्चमः । भक्ष्यान्पञ्चनखेष्वाहुः" इति
मनुः । "पञ्चनखो गजे कूर्मे" इति विश्वः ॥ ५० ॥</c>


;p{0109}
<v>आदौ प्रधाने प्रमुखं वैशाखो मन्थमासयोः ।
काण्डे ना विशिखा रथ्या विशाखा भे गुहे पुमान् ॥ ५१ ॥</v>
<c>आदौ प्रथमे । प्रधाने श्रेष्ठे च । प्रमु-
खम्‌ । न० । प्रकृष्टं मुखमारम्भो यस्य । "प्रमुखः प्रथमे श्रेष्ठे" इति मेदिनी । "प्रमुखं प्रथमे
मुख्ये" इति हैमः ॥ मन्थः मन्थनदण्डः । मासः स्वनामाख्यातो मासः । तयोश्च वैशाखः ।
पु० । विशाखानक्षत्रयुक्ता पौर्णमासी वैशाखी । सा यत्र मासे । पुनः अण् च । "वैशाखो मा-
सभेदे स्यान्मन्थाने च प्रकीर्तितः" इति मेदिनी ॥ काण्डे शरे, तोमरे वा । पु० । रथ्या
रथी । तस्यां रथ्यायां तथा शरे च । पु० । विशिखा । स्त्री० । विशिष्टा विगता वा
शिखा यस्याः । "विशिखा तु खनित्र्यां च रथ्यानालिकयोरपि" इति मेदिनी । "विशिखा
खनित्रिकायां रथ्यायां विशिखः शरे" इति हैमः ॥ भे नक्षत्रे । गुहे स्कन्दे च । पु० । विशाखा
स्त्री० । विशाखानक्षत्रे भवः । अण्‌ प्रत्ययः । "विशाखस्तर्कके स्कन्दे स्त्रियामृक्षे कटिल्लके"
इति मेदिनी । "विशाखो यावके स्कन्दे विशाखा भे कटिल्लके" इति हैमः ॥ ५१ ॥</c>


<v>लेखो देवेऽपि पङ्क्तौ स्त्री शिखा चूडाग्रयोरपि ।
शाखा वेदविभागेऽपि सखा मित्रसहाययोः ॥ ५२ ॥</v>
<c>देवे
सुरे । पङ्‌क्तौ सजातीयसन्ततौ । स्त्री० । अपिशब्दात्‌ लेखने लेख्ये आधारे पत्रे लिपौ च ।
लेखः । पु० । लिख–लिखने । कर्मणि घञ्प्रत्ययः ॥ चूडा मयूरशिखा, मस्तकमध्यस्थकेश-
गुच्छो वा । अग्रः प्रधानः, उत्तमो वा । तयोः । अपिशब्दात् अग्निज्वालायां च । शिखा ।
स्त्री० । शी–शयने । खक्प्रत्ययः । खस्य नेत्त्वम् । "शिखा शाखा बर्हिचूडा लाङ्गलिक्यग्र-
मात्रके । चुडामात्रे शिखायां च ज्वालायां प्रपदेऽपि च" इति मेदिनी ॥ वेदविभागे वेदस्य अंशे,
काण्डे वा । अपिशब्दात् पक्षान्तरे बाहौ द्रुमाङ्गे च । शाखा । स्त्री० । शाख–व्याप्तौ । अच्‌-
प्रत्ययः । "शाखा पक्षान्तरे बाहौ वेदभागद्रुमाङ्गयोः" इति मेदिनी ॥ मित्रं स्नेहान्वितः सुहृद् ।
सहायः अनुकूलः । तयोश्च । सखा । त्रि० । सह समानं ख्यायते । ख्या–कथने । इन् ।
निपातनात् साधुः । "सखा मित्रे सहाये ना वयस्यायां सखी मता" इति मेदिनी ॥ ५२ ॥</c>


;p{0110}
<v>सुमुखस्तार्क्ष्यपुत्रे च शोभनास्यगणेशयोः ।
सुमुखी शोभनास्या इति खान्ताःऽथाऽपवर्गस्त्यागमोक्षयोः ॥ ५३ ॥</v>
<c>तार्क्ष्यपुत्रे गरुडसुते । शोभनास्यं सुवदनम् । गणेशः स्वनामाख्यातो देवः तयोः । चकारात्‌
पण्डिते शाकभेदे नागभेदे सितार्जके वर्वरे वनवर्वरिकायां च । मनोहरे च । त्रि० । सुमुखः ।
पु० । सुष्ठु मुखमस्मात् अस्य वा । "सुमुखस्तार्क्ष्यतनये शाकनागप्रभेदयोः" इति मेदिनी ॥
शोभनास्या सुप्रसन्नमुखी तस्याम् सुमुखी ॥ स्त्री० ॥ खकारान्ताः समाप्ताः ॥ अथ गान्ता-
नाह ॥ त्यागः वितरणम् । मोक्षः निर्वाणम् । तयोश्च, तथा फलसाधने समाप्तौ च । अपवर्गः ।
पु० । अप–पूर्व वृज वर्जने । घञ्प्रत्ययः । "स्यादपवर्गस्त्यागे मोक्षे कार्यावसानासाफल्ये" इति
मेदिनी ॥ ५३ ॥</c>


<v>शरीरोपायाप्रधानेप्वङ्गं पुंभूम्नि नीवृति ।
सम्बोधनेऽङ्गाऽव्ययं स्यादयोगो विधुरेऽपि च ॥ ५४ ॥</v>
<c>शरीरं देहः । उपायः रिपुनिराकरणादीनां हेतूनां साधनम् । अप्रधानः प्रधान-
भिन्नः । तत्र च । न० । भूम्नि नीवृति स्वनामाख्याते देशे, जनपदे वा । पु० । तथा अवयवे मनसि
च । न० । अङ्ग–चिह्नयुक्तकरणे । अच्प्रत्ययः । "अङ्गं गात्रे प्रतीकोपाययोः पुंभूम्नि नीवृति । क्ली-
बैकत्वे त्वप्रधाने त्रिष्वङ्गवति चान्तिके" इति मेदिनी ॥ सम्बोधने सम्यग्ज्ञापने । "स्थितस्याभिमुखी-
भावमात्रं सम्बोधनं विदुः । प्राप्ताभिमुख्यः पुरुषः क्रियासु विनियुज्यते" इति व्याकरणोक्तिः ।
अव्यये च । अङ्ग स्यात् । "अङ्ग सम्बोधनेऽव्ययम्" इति विश्वः ॥ विधुरे विश्लेषे ।
कूटे योगाभावे कुयोगे वियोगे न० । कठिनोदये च । अयोगः । पु० न० । युज–युतौ ।
घञ्‌प्रत्ययः । नञ्तत्पुरुषः, बहुव्रीहिश्च । "अयोगो विधुरे कूटे विश्लेषे कठिनोद्यमे" इति
मेदिनी ॥ ५४ ॥</c>


<v>शपथेऽप्यभिषङ्गः स्यादनङ्गः खे स्मरे पुमान् ।
पूर्णत्वयत्नावाभोगावायोगो व्यापृतावपि ॥ ५५ ॥</v>
<c>शपथे सत्यताकरणाय दिव्यभेदकरणे । यथा । "एतत् यदि मिथ्या स्यात्‌
तदा मे एतदनिष्टं स्यात्" इत्यादिशपने च । अपिशब्दात् पराभवे आक्रोशे व्यसने च अभि-
षङः । पु० । अभिपूर्वसञ्ज–सङ्गे । घञ्‌प्रत्ययः । "अभिषङ्गः पुँल्लिङ्गः पराभवाक्रोशशपथेषु"
इति मेदिनी ॥ खे आकाशे । स्मरे कन्दर्पे । अनङ्गः । पु० । नास्ति अङ्गमाकारो यस्य ।
"अनङ्गो मदनेऽनङ्गमाकाशमनसोरपि" इति मेदिनी ॥ पूर्णत्वं परिपूर्णता । यत्नमुत्साहः ।
तयोश्च । तथा वरुणस्य छत्रे कवीनामाख्यापने च आभोगः । पु० । भुज–वक्रीकरणे,
भक्षणे वा । भावे आधारे वा । घञ्‌प्रत्ययः । "आभोगो वरुणच्छत्रे पूर्णतायत्नयोरपि" इति
मेदिनी ॥ व्यापृतौ व्यापारयुक्ते । अपिशब्दात् गन्धमाल्योपहारे रोधे च आयोगः । पु० ।
आपूर्व युज–युतौ । घञ्प्रत्ययः । "आयोगो व्यापृतौ गन्धमाल्योपहाररोधसोः" इति मेदिनी ॥ ५५ ॥</c>


;p{0111}
<v>जङ्गमेङ्गितयोरिङ्गो नाट्य ईहामृगो वृके ।
फलं पूगस्य चोद्वेगमुत्सर्गो न्यायदानयोः ॥ ५६ ॥</v>
<c>जङ्गमः गतिशक्तियुक्तः । इङ्गितम् अभिप्रायव्यञ्जकदैहिकचेष्टा । तयोश्च इङ्गः । पु० ।
इगि–गतौ घञ्‌प्रत्ययः । "इङ्गः स्याद्धृद्गते ज्ञाने जङ्गमेङ्गितयोरपि" इति मेदिनी ॥ नाटये
अलङ्कारशास्त्रलक्षिते नाटकभेदे । वृके कुक्कुराकारे हरिणघातके व्याघ्रभेदे च । ईहामृगः ।
पु० । ईहां मृगयते । मृग–अन्वेषणे, याचने च । अण्‌प्रत्ययः । ईहामृगो वृके जन्तौ प्रभेदे
रूपकस्य च" इति विश्वः । "ईहामृगस्तु पुंसि स्यात्कोकरूपकभेदयोः" इति मेदिनी ॥ पूगस्य फलं
क्रमुकफलम् । तत्र च । न० । चकारात् व्याकुलचित्ततायाम् विरहजन्ये दुःखोद्गमे भये च ।
तथा निश्चले स्तिमिते । पु० । शीघ्रगामिनि च उद्वेगम् । न० । उद्‌पूर्व विज–भये, कम्पे
च । घञ्‌प्रत्ययः । उद्गतो वेगो यस्मादिति वहुव्रीहिर्वा । "उद्वेगं कामुके फले" । उद्वेगोऽप्यु-
द्बाहुलकोद्वेजनाकोद्गमेष, च" इति विश्वः ॥ न्यायः नयोपायः, युक्तिमूलकदृष्टान्तभेदो वा । दानं
त्यागः तयोः । सामान्ये व्याकरणे सम्यगभिधाने । अपिशब्दात्‌ योगभेदे अपानवायोर्व्यापारे च ।
उत्सर्गः । पु० । उद्‌पूर्व सृज–गतौ । घञ्‌प्रत्ययः । "उत्सर्गः पुंसि सामान्ये न्याये च त्यागदानयोः"
इति मेदिनी ॥ ५६ ॥</c>


<v>सामान्येऽप्युपरागस्तु ग्रहेर्केन्द्वोश्च दुर्नये ।
हस्तच्छेदे तु सस्यानां कटभङ्गो नृपात्यये ॥ ५७ ॥</v>
<c>अर्केन्द्वोः ग्रहे रविचन्द्रयोर्ग्रहणे । ग्रहणन्तु राह्वधिष्ठितभूमिच्छायया चन्द्रस्य ।
चन्द्रमण्डलेन च रवेर्मण्डलाच्छादनमिति सिद्धान्तः । दुर्नये दुर्नीतौ । चकारात् ग्रहकल्लोले व्यसने
च उपरागः । पु० । उपपूर्वरञ्ज–घञ्‌प्रत्ययः । "उपरागस्तु पुंसि स्याद्राहुग्रासेऽर्कचन्द्रयोः" । दुर्नये
ग्रहकल्लोले व्यसनेऽपि निगद्यते" इति मेदिनी ॥ सस्यानां हस्तच्छेदे धान्यानां करच्छेदने ।
नृपात्यये सैन्यभङ्गद्वारा राजविनाशे च कटभङ्गः । पु० । भञ्ज–भङ्गे । घञ्प्रत्ययः । पुनः
कटस्य भङ्ग इति षष्ठीतत्पुरुषः । "कटभङ्गस्तु सस्यानां हस्तच्छेदे नृपात्यये" इति मेदिनी ॥ १७ ॥</c>


<v>कथाप्रसङ्गो वातूले विषवैद्येऽपि वाच्यवत् ।
देशे कलिङ्गो धूम्याटे कलिङ्गं कौटजे फले ॥ ५८ ॥</v>
<c>वातूले वातरोगयुक्ते उन्मत्ते वा । विषवैद्ये अपिशब्दात् गोष्ठीवचने च कथाप्रसङ्गः । पु० ।
वाच्यलिङ्गो वा । कथायां प्रसङ्गो यस्येति वहुव्रीहिः । "कथाप्रसङ्गेन जनैरुदीरितात्" इति भा-
रविः । "कथाप्रसङ्गो वातूले विषवैद्येऽपि वाच्यवत्" इति मेदिनी ॥ देशे स्वनामाख्याते देशे ।
"जगन्नाथात्पूर्वभागे कृष्णातीरान्तरं शिवे । कलिङ्गदेशः संप्रोक्तः" इति । "उत्कलादर्शितपथः
कलिङ्गाभिमुखो ययौ" इति रघुः । धूम्याटे पक्षिभेदे । कौटजे–फले इन्द्रयवे, कुटजवृक्षे वा
कलिङ्गं ॥ ५८ ॥</c>


<v>त्रिषु दक्षे विदग्धे च खड्गौ निस्त्रिंशगण्डकौ ।
स्वर्गे वज्रे च रश्मौ च बलिवर्दे च गौः पुमान् ॥ ५९ ॥</v>
<c>पु० न० । दक्षे शूरे । विदग्धे पण्डिते, निपुणे वा । त्रि० । चकारेण
पुतिकरञ्जे प्लक्षवृक्षे शिरीषवृक्षे योषिति त्रिवृतायां च कलिङ्‌गः । पु० । कलिं गच्छति ।
गम–गतौ । खच्प्रत्ययः । मुम् । डिच्च । "कलिङ्गः पूतिकरजे धूम्याटे भूम्नि नीवृति । न
द्वयोः कौटजफले महिलायां तु योषिति" इति मेदिनी । निस्त्रिंशः असिः । गण्डकः गण्डक-
शृङ्गः । तद्वान् गण्डकपशुर्वा । तयोः खड्गः । पु० । खडि–भेदे । गप्रत्ययः । निपात-
नान्न लोपः । "खड्गो गण्डकशृङ्गासिबुद्धभेदेषु गण्डके" इति मेदिनी ॥ स्वर्गे स्वर्लोके । व्रजे
हीरके । रश्मौ किरणे । बलिवर्दे वृषे । बाणे रोहिण्याम् दृष्टौ दिशि वाचि भूमौ अप्सु जले ।
भूम्नि बहुत्वे । चकारात्‌ पशौ चन्द्रे वायौ सूर्ये ऋषभनामौषधे च । पु० । सौरभेय्याम् ।
स्त्री० । गौः । पु० । गम–गतौ । डो प्रत्ययः । "गौः स्वर्गे च बलीवर्दे रश्मौ च कुलिशे
पुमान् ॥ ५९ ॥</c>


;p{0112}
<v>स्त्रीबाणरोहिणीदृग्दिग्वाग्भूमिष्वप्सु भूम्नि च ।
वैधव्ये नृपनाशे च छत्रभङ्गः प्रकीर्तितः ॥ ६० ॥</v>
<c>स्त्री सौरभेयीदृग्बाणदिग्वाग्भूष्वप्सु भूम्नि च" इति मेदिनी ॥ वैधव्ये पतिविरहे । नृप-
नाशे चकारात् अस्वातन्त्र्ये च छत्रभङ्गः । पु० । प्रकीर्तितः कथितः । छत्रस्य भङ्गो यत्र "छत्रभङ्गो-
ऽपि वैधव्येऽस्वातन्त्र्यनृपनाशयोः" इति मेदिनी ॥ ६० ॥</c>


<v>अश्वगन्धाऽपि तुरगी तुङ्गौ पुन्नागसोच्छ्रयौ ।
दीर्घाध्वगः स्यादुष्ट्रेऽपि निषङ्गः सङ्गतूणयोः ॥ ६१ ॥</v>
<c>अश्वगन्धा स्वनामाख्यातः क्षुद्रवृक्षभेदः
तत्र । अपिशब्दात्‌ हययोषिति च तुरगी । स्त्री० । तुरगस्तुरगन्धोऽस्त्यस्याः । अच्प्रत्ययः गौ-
रादित्वात् ङीष्‌ । "तुरगी चाऽश्वगन्धायाम्" इति मेदिनी ॥ पुन्नागः स्वनामाख्यातो वृक्षः ।
सोच्छ्रयः उच्चतायुक्तः, उच्चः, पर्वतो वा । तयोः तुङ्गः । पु० । तुरङ्ग–गमने । घञप्रत्ययः ।
"तुङ्गः पुन्नागनगयोस्तुङ्गः स्यादुन्नतेऽन्यवत्" इति विश्वः । उष्ट्रे स्वनामाख्याते पशुभेदे
अपिशब्दात् लेखहारे वाह्यरथे च दीर्घाध्वगः । पु० । दीर्घमध्वानं गच्छति । गम–गतौ ।
अच्‌प्रत्ययः । दीर्घाऽध्वगो यस्य वा । "दीर्घाध्वगः पुमानुष्ट्रे लेखहारेऽपि भेद्यवत्" इति
मेदिनी ॥ सङ्गः सम्बन्धः, विषयादिरागो वा । "ध्यायतो विषयान् पुंसः सङ्गस्तेषु प्रजायते"
इति गीता । तूणः तुणीरः । तयोश्च निषङ्गः । पु० । निपूर्वसञ्ज–सङ्गे । घञ्प्रत्ययः ।
"निषङ्गः सङ्गे तूणे च" इति मेदिनी ॥ ६१ ॥</c>


<v>नागः श्रेष्ठेभसर्पेषु क्लीबं सीसकरङ्गयोः ।
वृक्षे स्यात्पुंसि पुन्नागः पतङ्गः शलभे रवौ ॥ ६२ ॥</v>
<c>श्रेष्ठः प्रधानः । इभः हस्ती । सर्पः अहिः ।
तेषु च । पु० । सीसकः स्वनामाख्यातो धातुभेदः रङ्गः धातुभेदः । तयोश्च । न० । नागः ।
पु० । न गच्छति अगः । न अगः नागः । "नागं नपुंसके रङ्गे सीसके करणान्तरे । नागः
पन्नगमातङ्गक्रूरचारिषु तोयदे । नागकेशरपुन्नागनागदन्तकमुस्तके । देहानिलप्रभेदे च श्रेष्ठे
स्यादुत्तरस्थिते" इति मेदिनी ॥ वृक्षे स्वनामाख्याते पुष्पप्रधाने वृक्षभेदे । तथा श्वेतोत्पले जाती-
फले पाण्डुवर्णहस्तिनि नरश्रेष्ठे च पुन्नागः स्यात् । पु० । पुमान् नाग इव श्रेष्ठः । "पुन्ना‌‌-
गस्तु सितोत्पले । जातीफले नरश्रेष्ठे पाण्डुनागे द्रुमान्तरे" इति मेदिनी ॥ शलभे कीटविशेषे ।
रवौ सूर्ये । तथा खगे शालिभेदे मधूकवृक्षे च पतङ्गः । पु० । पतन् सन् गच्छति । गम–
गतौ । खच्‌प्रत्ययः । डिच्च । "पतङ्गः शलभे शालिप्रभेदे पक्षिसूर्ययोः" इति मेदिनी ॥ ६२ ॥</c>


;p{0113}
<v>काकोदुम्बरिकायां स्त्री फल्गुस्त्रिषु निरर्थके ।
पालनेऽभ्यवहारे च निर्वेशे पण्ययोषिताम् ॥ ६३ ॥</v>
<c>काकोदुम्बरिकायां स्वनामाख्यातायामौषधजात्याम् । काकोडुम्बरिकायामिति च पाठः । स्त्री० ।
निरर्थके निष्प्रयोजने । त्रि० । तथा रम्ये सारे वसन्तसमये मिथ्यावाक्ये च । पु० । गया-
तीर्थस्थनद्यां च । फल्गुः । पु० । फल–निष्पत्तौ, गतौ वा । उप्रत्ययः । गुक् च । "फल्ग्व-
सारेऽभिधेयवत् । नदीभेदे मलप्वां स्त्री" इति मेदिनी । "फल्गुः प्रोक्ता मलप्वां च निःसारे
फल्गुवाच्यवत्" इति विश्वः ॥ पालने रक्षणे । अभ्यवहारे आहारे च । पण्ययोषितां–निर्वेशे
वेश्यानां भाटकादिरूपे वेतने ॥ ६३ ॥</c>


<v>भोगः सुखे धने चाहेः शरीरफणयोरपि ।
भगं वैराग्ययोनीच्छाज्ञानैश्वर्येषु चेष्यते ॥ ६४ ॥</v>
<c>सुखे धने अहेः–शरीरफणयोः सर्पशरीरे सर्पफणे च ।
अपिशब्दात् माने ज्योतिषोक्तग्रहाणां तत्तद्राशिस्थितौ च भोगः । पु० । भुज–पालने,
अभ्यवहरणे वा । कर्मादौ घञ्प्रत्ययः । "भोगः सुखे धने चाहेः शरीरफणयो-
रपि । पालनेऽभ्यवहारे च योषितादिभृतावपि" इति मेदिनी ॥ वैराग्यं विषयवासनारा-
हित्यम् । योनिः स्त्रीणामसाधारणचिह्नः । इच्छा अभिलाषः । ज्ञानं सामान्यविशेषरूपं
बुद्धिमात्रम् । ऐश्वर्यम् अणिमाद्यष्टविधं तेषु । चकारात् सूर्ये यशसि श्रियां माहात्म्ये
यत्ने धर्मे मोक्षे सौभाग्ये कान्तौ चन्द्रे च भगम् । पु० न० । भज–पाके, सेवायां वा ।
घप्रत्ययः । "भगं स्त्रीयोनिवीर्येच्छाज्ञानवैराग्यकीर्तिषु । माहात्म्यैश्वर्ययत्नेषु धर्मे मोक्षे च ना रवौ"
इति मेदिनी ॥ ६४ ॥</c>


<v>तरङ्गभेदयोर्भङ्गो भङ्गा सस्ये शणाह्वये ।
एकदेशांशयोर्भागो भृङ्गो धूम्याटकेऽपि च ॥ ६५ ॥</v>
<c>तरङ्गः ऊर्मी । भेदः अन्यतो विशेषः । तयोः । तद्वत्‌ पराजये खण्डे कौ-
टिल्ये भये गमने पत्ररचनाभेदे जलनिर्गमे च भङ्गः । पु० । शणाह्वये सस्ये शण इति ख्याते
द्रव्ये । तथा मातुल्यायां त्रिवृतायां च । भङ्गा । स्त्री । भञ्ज–पृथक्करणे । घञ्‌प्रत्ययः ।
"भङ्गो जयविपर्यये । भेदरोगतरङ्गेषु भङ्गा सस्यान्तरे स्त्रियाम्" इति मेदिनी ॥ एकदेशः अव-
यवः, प्रतीको वा । अंशः विभागः, राशित्रिभागो वा । "त्रिंशाशकस्तथा राशेर्भागमित्यभिधी-
यते" इति ज्योतिषोक्तिः । तयोः । भागः । पु० । भज–विभागे । भावे घञ्प्रत्ययः ।
भजने कर्मणि घञ् च । "भागो रूपार्धके भाग्यैकदेशयोः" इति मेदिनी ॥ धूम्याटके कलिङ्ग-
विहगे । अपिशब्दात् भ्रमरे भृङ्गराजे जारे भृङ्गारे भृङ्गरोले च भृङ्गः । पु० । भृ–भरणे, धारणे
वा । गन्प्रत्ययः । कित् नुट् च । "भृङ्गो धूम्याटषिङ्गयोः । मधुव्रते भृङ्गराजे पुंसि भृङ्गं गुडत्व-
चि । इति मेदिनी ॥ ६५ ॥</c>


;p{0114}
<v>भुजङ्गो भुजगे षिङ्गे जामदग्न्यतटौ भृगुः ।
मृगोऽन्विष्टौ च मार्गस्तु मासान्वेषणवर्त्मसु ॥ ६६ ॥</v>
<c>भुजगे सर्पे । षिङ्गे कामुके, विटे वा । तद्वत् जारे आश्लेषानक्षत्रे
च भुजङ्गः । पु० । भुजः सन् गच्छति । गम–गतौ । खच्प्रत्ययः । डिच्च । "भुजङ्गोऽहौ च षिङ्गे
च" इति मेदिनी ॥ जामदग्न्यः मुनिभेदः । तटं नद्यादेः कूलम् । तयोः । तथा शिवे शुक्रग्रहे
पर्वतसानौ उच्चप्रदेशे च भृगुः । पु० । भ्रस्ज–पाके । कुप्रत्ययः । पृषोदरादित्वात् साधुः । क्वचित्‌
"भृगू" इति पाठः । "भृगुः पुमान् । मुनौ हरौ तटे शुक्रे" इति मेदिनी ॥ अन्विष्टौ अन्वेषणे ।
चकारात् पशुमात्रे हरिणे गजभेदे अश्विन्यवधिके पञ्चमे नक्षत्रे याचने यज्ञभेदे मृगमदे मकरराशौ
च मृगः । पु० । मृग–अन्वेषणे । कप्रत्ययः । "मृगः पशौ कुरङ्गे च कारनक्षत्रभेदयोः ।
अन्वेषणे च याच्ञायां मृगी तु वनितान्तरे" इति मेदिनी ॥ मासः मार्गशीर्षः । अन्वेषणं पर्य्येषणम् ।
वर्त्म पथः । तत्र च मार्गः । पु० । मार्ग–अन्वेषणे । मृज–शुद्धौ वा । घञ्प्रत्ययः । "मार्गो
मृगमदे मार्गशीर्षे चान्वेषणाध्वनोः" इति मेदिनी ॥ ६६ ॥</c>


<v>योगश्चारेऽपूर्वलाभे सूत्रे विश्रब्धघातिनि ।
उपाये सङ्गतौ ध्यानौषधसन्नाहयुक्तिषु ॥ ६७ ॥</v>
<c>चारे ग्रहादीनां गमने । अपूर्वलाभे
अपूर्वार्थसम्प्राप्तौ । सूत्रे विश्रब्धघातिनि विश्वस्तघातके । उपायः साम्यादिः । सङ्गतः मेलनम् । ध्यानं
चित्तस्यैकतानप्रवाहः । "ब्रह्मैवास्मीति सद्‌वृत्त्या निरालम्बतया स्थितिः । ध्यानशब्देन विख्याता
परमानन्ददायिनी" इति वेदान्तः औषधं भेषजम् सन्नाहः प्रसिद्धः । युक्तिः न्यायादिः । तेषु च योगः
पु० । युज–युतौ, समाधौ वा । भावादौ घञ्प्रत्ययः । "योगो पूर्वार्थसम्प्राप्तौ सङ्गतिध्यानयुक्तिषु ।
वपुःस्थैर्यप्रयोगेऽपि विष्कम्भादिषु भेषजे । विश्रब्धघातके द्रव्योपायसन्नाहनेष्वपि" इति मेदिनी
॥ ६७ ॥</c>


<v>नृत्ये रणे खले रागे रङ्गः क्लीबे त्रपुण्यऽपि ।
रागः क्लेशादिके रक्ते मात्सर्ये लोहितादिषु ॥ ६८ ॥</v>
<c>नृत्ये नाट्यस्थाने, नृत्ये च । रणे युद्धभूमौ । खले दुर्जने । रागे च । पु० । त्रपुणि
स्वनामाख्याते धातुभेदे । न० । अपिशब्दात् टङ्कणे खदिरसारे च रङ्‌गः । पु० । रगि–गतौ ।
अच्‌–प्रत्ययः । रञ्ज–रागे । भावे घञ्प्रत्ययश्च । "रङ्गो ना रागे नृत्ये रणक्षितौ अस्त्री त्रपुणि"
इति मेदिनी ॥ क्लेशादिके रागादिक्लेशवस्तुनि । रक्ते रञ्जने । मात्सर्ये परगुणद्वेषे । "मात्सर्य–
मुत्सार्य विचार्य" इति साहित्यम् । लोहितादिषु रक्तादिषु वर्णेषु । आदिशब्दात्‌ तद्विशिष्टे
लाक्षादौ च । "तेन रक्तं रागात्" इति पाणिनिसूत्रम् । तथा प्रीतौ अनुरागे नृपे चन्द्रे
आधारे च रागः । पु० । रञ्ज–रागे । भावे घञ्‌प्रत्ययः । निपातनात् नलोपकुत्वे । "रागस्तु
मात्सर्ये लोहितादिषु । क्लेशादावनुरागे च गान्धारादौ नृपेऽपि च" इति मेदिनी ॥ ६८ ॥</c>


<v>चक्रे रथाङ्गं कोके ना रक्ताङ्गो मङ्गलेपि च ।
व्यक्ते साङ्ख्योदिते लिङ्गं स्थाणौ शेफसि लक्षणे ॥ ६९ ॥</v>
<c>चक्रे
रथावयवे । कोके चक्रवाके, वृके वा । पु० । रथाङ्गम् । न० । अङ्ग्यते गम्यतेऽनेनेति ।
अगि–गतौ । करणे घञ्प्रत्ययः । पुनः रथस्य अङ्गं रथाङ्गमिति षष्ठीतत्पुरुषः । "रथाङ्गं
न द्वयोश्चक्रे ना चक्राङ्गविहङ्गमे" इति मेदिनी ॥ मङ्गले भूमिसुते । अपिशब्दात् कुङ्कुमे कम्पिल्ले
प्रवाले । पु० न० । जीवन्त्यां मञ्जिष्ठायां च । स्त्री० । रक्ताङ्गः । पु० । रक्तमङ्गं यस्य,यस्मा-
द्वा । "रक्ताङ्गस्तु महीसुते । कम्पिल्ले स्त्री तु जीवन्त्यां क्लीबं विद्रुमधीरयोः" इति मेदिनी ॥ व्यक्ते
स्फुटे, प्रकाशिते वा । साङ्ख्योदिते साङ्ख्योक्ते प्रधाने । स्थाणौ शिवमूर्तिभेदे । शेफसि मेहने । पुंस्त्वादौ
लक्षणे पुरुषस्य असाधारणे चिह्ने च लिङ्गम् । न० । लिगि–गतौ । अच्‌प्रत्ययः । "लिङ्गं चिह्नेऽनु-
माने च साङ्ख्योक्तप्रकृतावपि । शिवमूर्तिविशेषे च मेहनेऽपि नपुंसकम्" इति मेदिनी ॥ ६९ ॥</c>


;p{0115}
<v>पुंस्त्वादौ च वराङ्गं तु गुडत्वचि गजे पुमान् ।
वल्गुच्छागेऽपि वेगस्तु महाकालफलेऽपि च ॥ ७० ॥</v>
<c>गुडत्वचि (दारन्यिनि) गजे हस्तिनि । तथा मस्तके गुह्ये योनौ विष्णौ कामदेवे । पु० । श्रेष्ठावयव-
युक्ते । त्रि० । हरिद्वायाम् । स्त्री० । वराङ्गम् । न० । वृ–वरणे । अच्‌प्रत्ययः । वरं च तत्
अङ्गम् , वरस्याङ्गं वेति समासः । "वराङ्गं योनिमातङ्‌गमस्तकेषु गुडत्वचि" इति मेदिनी ॥ छागे अजे ।
अपिशब्दात्‌ मनोहरे चारुणि सुन्दरे च । त्रि० । चन्दने वने पणे च । न० । वल्गुः । पु० । वल-
संवरणे । उप्रत्ययः । गुक्‌ च । "वल्गुः स्याच्छागले पुंसि सुन्दरे चाभिधेयवत्" इति मेदिनी ॥ महाका-
लफले स्वनामाख्याते फलविशेषे । "महाकालं यजेद्देव्या दक्षिणे धूम्रवर्णकम्" इति तन्त्रम् ॥ ७० ॥</c>


<v>जलोत्क्षेपे समुत्सर्गे शृङ्गमुत्कर्षचिह्नयोः ।
शार्ङ्गं धनुर्विष्णुधनुः सम्भोगो रतभोगयोः ॥ ७१ ॥</v>
;c{इति गान्ताः ॥}
<c>जलोत्क्षेपे समुत्सर्गे मूत्रविष्ठानि:सरणे । अपिशब्दात् प्रवाहे जीवे रेतसि न्यायोक्ते संस्कारभेदे
च वेगः । पु० । विजि–चलने, कम्पने च । घञ्‌प्रत्ययः । "वेगो जवे प्रवाहे च महाकाल-
फलेऽपि च" इति मेदिनी । उत्कर्षः अतिशयः, प्रभुत्वं वा । चिह्नं लक्षणम् । तयोः तथा
पर्वतोपरिभागे प्राधान्ये कामोद्रेके पश्वादेर्विषाणे वाद्यभेदे च शृङ्गम् । न० शृ–भेदे, वधे
वा । गन्‌प्रत्ययः । पृषोदरादित्वात् ह्नखः । "शृङ्गं प्रभुत्वे शिखरे चिह्ने क्रीडाम्बुयन्त्रके । विषा-
णोत्कर्षयोः" इति मेदिनी ॥ धनुः धनुर्मात्रम् । विष्णुधनुः विष्णोश्चापम् । तत्र शृङ्गजाते पदार्थे
च शार्ङ्गम् । न० । शृङ्गस्य विकारः । अण्‌प्रत्ययः । "शार्ङ्गं कार्मुकमात्रेऽपि विष्णोरपि
शरासने" इति मेदिनी । रतः सुरतः । भोगः धनम् । तयोः । तथा सम्यग्भोगे हर्षे केलि-
नागरे शृङ्गारस्यावस्थाभेदे जिनशासने च सम्भोगः । पु० । सम्पूर्वभुज–भक्षे, पालने च ।
घञ्‌प्रत्ययः । सम्भोगस्तु पुमान् भोगे सुरते जिनशासने" इति मेदिनी ॥ ७१ ॥ इति
गकारान्ताः समाप्ताः ॥</c>


<v>ओघः स्याद्द्रुतनृत्ये च काचिघौ काञ्चनोन्दुरू ।
निदाघौ स्वेदतापौ च प्रतिघो रोषघातयोः ॥ ७२ ॥</v>
<c>अथ घान्तानाह ॥ द्रुतनृत्ये चकारात् समूहे जलवेगे उपदेशे परम्प-
रायां च । ओघः । पु० । स्यादित्यन्वयः । उच–समवेते । घञ्प्रत्ययः । पृषोदरादित्वात्‌
घश्च । "ओघो वेगे जलस्य च । वृन्दे परम्परायां च द्रुतनृत्योपदेशयोः" इति मेदिनी ॥
काञ्चनं स्वर्णम् । उन्दुरुः मूषिकः । तयोः काचिघः । पु० । "काचिघः काञ्चनेऽपि स्या-
च्छेमण्डे मूषिकेऽपि च" इति मेदिनी ॥ स्वेदः घर्मजलम् । तापः सन्तापः तयोः । चकारात्‌
उष्णे घर्म घर्मकाले ( ज्येष्ठाषाढमासयोश्च ) निदाघः । पु० । निपूर्वदह–भस्मीकरणे । घञ्-
प्रत्ययः । न्यङ्क्वादित्वात् कुत्वम् । "निदाघो ग्रीष्मकाले स्यादुष्मस्वेदाम्बुनोरपि" इति मेदिनी ॥
रोषः क्रोधः । घातः प्रहारः, मरणं वा । तयोश्च प्रतिघः । पु० । प्रतिपूर्वहन–हिंसा-
याम् । डप्रत्ययः । न्यङ्क्वादित्वात् कुत्वम् । "प्रतिघः प्रतिघाते स्यात्क्रोधेऽपि परिकीर्तितः"
इति मेदिनी ॥ ७२ ॥</c>


;p{0116}
<v>परिघो योगभेदेऽपि मेघो वारिदमुस्तयोः ।
महार्घस्तु महामूल्ये पुंसि लावकपक्षिणि ।
पृक्कायां स्त्री लघुः क्लीबं शीघ्रे कृष्णागुरुण्यपि ॥ ७३ ॥</v>
;c{इति घान्ताः ॥}
<c>योगभेदे विष्कम्भावधिके ऊनविंशतितमे योगे । अपिशब्दात् परिघा-
तास्त्रे लोहमुद्गरादौ । यथा लोहमुखे लगुडे मुद्गरे शूले काचघटे गृहे च । परिघः ।
पु० । परिपूर्वहन–हिंसायाम् । कप्रत्ययः । निपातनात् साधुः । "परिघो योगभेदे
स्याद्विशेषेऽर्गलघातके" इति मेदिनी ॥ वारिदः जलधरः । मुस्तः मुस्तकः । तयोः । तद्वत्
राक्षसभेदे रागभेदे च मेघः । पु० । मिह–सेचने । घञ्प्रत्ययः । न्यङ्क्वादित्वात्‌
कुत्वम् । "मेघो मुस्ताजलदयोः पुमान्" इति मेदिनी ॥ महामूल्ये अनर्घमूल्ये । लावकप-
क्षिणि स्वनामाख्याते पक्षिभेदे च । पु० । महार्घः । त्रि० । महानर्घो मूल्यं यस्य । "महार्घस्तु
महामूल्ये त्रिपु स्याल्लावके पुमान्" इति मेदिनी । पृक्कायां स्वनामाख्याते औषधभेदे । स्त्री० ।
शीघ्रे विलम्बाभावे । कृष्णागुरुणि कालागुरुणि । न० । अपिशब्दात् वीरणमूले निःसारे लाघ-
वगुणान्विते ह्रस्वे मनोहरे व्याकरणोक्ते लघुसंज्ञके अकारादौ वर्णे ज्योतिषोक्तेषु पुष्याश्विहस्ता
लघुरित्युक्तेषु पुष्यादिनक्षत्रेषु लघ्ववस्थायां च लघुः । त्रि० । लघि–गतौ । कुप्रत्ययः । निपा-
तनात् नलोपः । "लघुरगुरौ च मनोज्ञे निःसारे वाच्यवत्क्लीबम् । शीघ्रे कृष्णागुरुणि च पृक्का-
नामौषधे तु स्त्री" इति मेदिनी ॥ ७३ ॥ इति घान्ताः समाप्ताः ॥</c>


<v>प्रतिमापूजयोरर्चा क्रौञ्चः पक्ष्यद्रिभेदयोः ।
कूर्चमस्त्री भ्रुवोर्मध्ये श्मश्रुकैतवयोरपि ॥ ७४ ॥</v>
<c>अथ चान्तानाह ॥ प्रतिमा
प्रतिरूपम् । पूजा अर्चनं तयोः । अर्चा । स्त्री० । अर्च–पूजायाम् । आधारे अङ्‌प्रत्ययः ।
"अर्चा पूजाप्रतिमयोः" इति मेदिनी ॥ पक्षी कुररपक्षी, बकभेदो वा । अद्रिभेदः पर्वतविशेषः
तयोः । तथा दैत्यभेदे क्षीरसागरेणावृते द्वीपभेदे च क्रौञ्चः । पु० । क्रुञ्च–गमने । स्वार्थे
अण्‌प्रत्ययः । "क्रौञ्चो द्वीपविशेषे स्यात्पक्षिपर्वतभेदयोः" इति मेदिनी ॥ भ्रुवोर्मध्ये भ्रूमध्यस्थिते
लोमोच्चये । श्मश्रु प्रसिद्धम् । कैतवं दम्भः तयोः । अपिशब्दात् मयूरपुच्छं । कुशमुष्टौ अङ्घ्रौ
शीर्षे आसनभेदे । तन्त्रोक्ते बीजभेदे च कूर्चम् । पु० न० । कुर–शब्दे । चट्प्रत्ययः । निपात-
नाद्दीर्घः । "कूर्चमस्त्री भ्रुवोर्मध्ये कठिनश्मश्रुकैतवे" इति मेदिनी ॥ ७४ ॥</c>


;p{0117}
<v>इभ्यां स्त्री गुरुपुत्रे ना केशे शुष्कव्रणे कचः ।
देशभेदेऽपि काञ्ची स्यात्तथा स्थासकतर्कयोः ॥ ७५ ॥</v>
<c>इभ्यां हस्तिन्याम् ।
स्त्री० । गुरुपुत्रे बृहस्पतितनये । केशे चिकुरे । शुष्कव्रणे तथा मेघे बन्धे शोभायां च कचः ।
पु० । कच–बन्धे, दीप्तौ वा । अच्‌प्रत्ययः । "कचः केशे गुरोः सुते । बन्धे शुष्कव्रणे
पुंसि करिण्यां तु कचा स्त्रियाम्" इति मेदिनी ॥ देशभेदे "अयोध्या मथुरा माया काशी
काञ्ची अवन्तिका" इत्यादौ नगरविशेषे । स्थासकः स्त्रीकटीबद्धः अलङ्कारः । "एकयष्टिर्भ-
वेत्काञ्ची मेखला त्वष्टयष्टिका । वलयः षोडश ज्ञेयः" इत्युक्तलक्षणयष्टौ । जलबुद्बुदे चातर्कः प्रसिद्धः
तयोः । अपिशब्दात् गुञ्जायां च । काञ्ची । स्त्री० । काचि–दीप्तौ । करणे ल्युट्प्रत्ययः ।
ङीष्‌ । "काञ्ची स्यान्मेखलादाम्नि प्रभेदे नगरस्य च" इति मेदिनी । क्वचित् "काञ्चिः"
इत्यपि पाठः ॥ ७५ ॥</c>


<v>चर्चिकायां च चर्चा स्यात्त्वक्‌ स्त्री चर्मगुडत्वचोः ।
वामने पामरे नीचो नमुचिर्दितिजे स्मरे ॥ ७६ ॥</v>
<c>चर्चिकायां चन्दनादिना देहलेपने । चकारात् विचारे चिन्तायां च ।
चर्चा स्यात् । स्त्री० । चर्च–उक्तौ, भर्त्सने च । आप्रत्ययः । "चर्चा चिन्तास्थासकयोश्च-
र्चिकायां च योषिति" इति मेदिनी ॥ चर्म प्रसिद्धम् । गुडत्वक् इक्षुवल्कलं तयोः । त्वक्‌ । स्त्री० ।
त्वच–संवरणे । क्विप्प्रत्ययः । "त्वक्‌ स्त्री चर्मणि वल्के च गुडत्वचि विशेषयोः" इति मेदिनी ॥
वामने ह्रस्वे । पामरे मूर्खे, खले वा । नीचः । त्रि० । निकृष्टामीं लक्ष्मीं चमति । चम–अदने ड-
प्रत्ययः । "नीचः पामरे वामनेऽपि च" इति मेदिनी ॥ दितिजे असुरभेदे । स्मरे पुष्पकार्मुके च ।
नमुचिः । पु० । नपूर्वमुच–मोचने । क्विप्रत्ययः । "नमुचिस्तु पुमान्दैत्यभेदे कुसुमकार्मुके"
इति मेदिनी ॥ ७६ ॥</c>


<v>मरीचिर्मुनिभेदेऽपि चौरवह्नी मलिम्लुचौ ।
कक्कोलेऽपि च मारीचो मोचा शाल्मलिरम्भयोः ॥ ७७ ॥</v>
<c>मुनिभेदे सप्तर्षीणामन्तरे ब्राह्मणे मानसे ज्येष्ठे पुत्रे मुनिविशेषे । अपिश-
ब्दात् कृपणे च किरणे । पु० स्त्री० । मरीचिः । पु० । मृ–मरणे । ईचि प्रत्ययः ।
"मरीचिर्मुनिभेदे ना गभस्तावनपुंसके" इति मेदिनी ॥ चौरः प्रसिद्धः । वह्निः अग्निः तयोः । तथा
मलीमसे वायौ च मलिम्लुचः । पु० । मली वैदिककर्मानर्हत्वेन दुष्टः सन् म्लाचति गच्छति ।
म्लुच–गमने । कप्रत्ययः । "मलिम्लुचो मासभेदे चौरज्वलनयोः पुमान्" इति मेदिनी ॥ कक्कोले
गन्धद्रव्यभेदे । अपिशब्दात् तारकाराक्षसीपुत्रे रावणानुचरे राक्षसभेदे । याजकब्राह्मणे च
मारीचः । पु० । मरीचस्यापत्यम् । "मारीचो राक्षसभेदे कक्कोले याजकद्विजे"
इति मेदिनी ॥ शाल्मलिः प्रसिद्धः । रम्भा कदली तयोः । तद्वत् कदलिफले । शोभाञ्जने च । पु० ।
नीलिवृक्षे च । स्त्री० । मोचा । स्त्री० । मुच–मोचने । अच्‌प्रत्ययः । "मोचः शोभाञ्जने
पुंसि मोचा शाल्मलिरम्भयोः" इति मेदिनी ॥ ७७ ॥</c>


;p{0118}
<v>कुक्कुरे रतनारीचः शीत्कारे वरयोषिताम् ।
कैतुग्रहे तु विकचो वीचिः सुखतरङ्गयोः ॥ ७८ ॥</v>
<c>कुक्कुरे शुनि । वरयोषितां शीत्कारे
स्त्रीणां रतिकालवर्तिनि ध्वनिविशेषे । तथा स्मरे च रतनारीचः । पु० । "रतनारीचो
नारीणां शीत्कारे च शुनि स्मरे" इति मेदिनी ॥ केतुग्रहे स्वनामाख्याते नभश्चरे । तथा क्षपणे
संन्यासिभेदे ध्वजे केशशून्ये च त्रि० । विकचः । पु० । विगतः कचो यस्य । विपूर्व-
कच–बन्धने । अच्‌प्रत्ययो वा । "विकचः क्षपणे केतौ नाऽकेशे स्फुटितेऽन्यवत्" इति मे-
दिनी ॥ सुखं प्रसिद्धम् । तरङ्गः ऊर्मी तयोः । स्वल्पे अत्यल्पे । अपिशब्दात् अवकाशे किरणे
च वीचिः । पु० स्त्री० । वे तन्तुसन्ताने । डीच्‌प्रत्ययः । स्त्रीत्वे वा ङीष्‌ । वीचिः स्वल्पे तरङ्गे
स्यादवकाशे सुख द्वयोः" इति मेदिनी ॥ ७८ ॥</c>


<v>स्वल्पेऽपि सारिकायां च वचा ग्रीष्मानलौ शुचिः ।
सूची नृत्यप्रभेदे च व्यधनीशिखयोरपि ॥ ७९ ॥</v>
;c{इति चान्ताः ॥}
<c>सारिकायां स्वनामाख्याते पक्षिणि । चकारात्‌
कीरे वचौषधे च वचा । स्त्री० । वच–व्यक्तायां वाचि । क्विप्प्रत्ययः । आप् च ।
"वचः कीरे वचौषधौ । सारिकायाञ्च" इति मेदिनी ॥ ग्रीष्मः प्रसिद्धः । अनलो वह्निः तयोः ।
तद्वत् चित्रवृक्षे ज्येष्ठमासे आषाढमासे श्वेतवर्णे शुद्धाचरणे शुद्धमन्त्रिणि ऋतौ च शुचिः ।
पु० । शुच–शोके । किन्प्रत्ययः । "शुचिर्ग्रीष्माग्निशृङ्गारेष्वाषाढे शुद्धमन्त्रिणि । ज्येष्ठे च पुंसि
धवले शुद्धेऽनुपहते त्रिपु" इति मेदिनी ॥ नृत्यप्रभेदे नृत्यविशेषे । व्यधनी सीवनसाधनी । शिखा
प्रसिद्धा तयोः । अपिशब्दात् स्वनामाख्याते लौहमयपदार्थे च । सूची । स्त्री० । सूच–पैशून्ये,
अन्तर्द्रोहे वा । इन्प्रत्ययः । ईष्‌ च । सूचिरप्यत्र । "सूची तु सीवनद्रव्येऽप्यञ्जिकाभिनयान्तरे"
इति मेदिनी ॥ ७९ ॥ इति चकारान्ताः समाप्ताः ॥</c>


<v>वाराही चीरिका कच्छा कच्छोऽनूपे द्रुमान्तरे ।
पिच्छा स्त्रीभक्तमण्डेऽपि लाङ्‌गुले पिच्छमस्त्रियाम् ॥ ८० ॥</v>
;c{इति छान्ताः ॥}
<c>अथ छान्तानाह । वाराह्यां वराहयोषिति
अष्टमातृकामध्ये वराहशक्तौ । "वाराही नारसिंही च" इति श्यामास्तवः । चीरिकायां स्वना-
माख्याते कीटभेदे च । कच्छा । स्त्री० ॥ अनूपे जलप्रायदेशे । द्रुमान्तरे पुन्नागवृक्षे । तथा
तठे नौकाङ्गे च कच्छः । पु० । कच–बन्धे । छप्रत्ययः । केन जलेन छृणाति दीप्यते ।
छृ–दीप्तौ । डप्रत्ययो वा । "कच्छः स्यादनूपे तुन्नकंद्रुमे । नौकाङ्गे पुंसि वाराह्यां चीरकायां
च योषिति" इति मेदिनी । भक्तमण्डे भक्तस्य निस्रावे । अपिशब्दात् मयूरपुच्छे चूडायां
शाल्मलिवृक्षे पूगे परम्परायां कोषे मोचायां पङ्कौ शिंशपावृक्षे कोकिलायाम् अश्वचरणरोगे च
पिच्छा । स्त्री० ॥ लाङ्गुले च । पिच्छम् । पु० न० । पिच्छ–बाधे । अच्‌प्रत्ययः ।
"पिच्छा पूगच्छटाकोशमोचाशाल्मलिवेष्टके । भक्तसम्भूतमण्डे च पङ्क्तावश्वपदामये । स्त्रियां
पुंसि तु लाङ्गूले न द्वयोर्बर्हिचूडयोः" इति मेदिनी ॥ ८० ॥ इति छान्ताः समाप्ताः ॥</c>


;p{0119}
<v>पद्मधन्वन्तरी चाऽब्जावण्डजः खगमीनयोः ।
निचुलेऽप्यम्बुजोऽजस्तु ब्रह्मविष्णुस्मरेष्वपि ॥ ८१ ॥</v>
<c>अथ जान्तानाह ॥ पद्मं पङ्कजम् । धन्वन्तरिः विक्रमराजसभाऽस्थः स्वनामाख्यातः पण्डितः
तयोः । तथा शतकोटिसङ्ख्यायाम् "अर्बुदमब्जं खर्वनिखर्व" इत्यादि भास्कराचार्योक्तेः ।
शङ्खे चन्द्रे च । पु० न० । अब्जः । पु० । अद्भ्यो जायते । जन–जनने डप्रत्ययः ।
"अब्जोऽस्त्री शङ्खे ना निचुले धन्वन्तरौ हिमकिरणे । क्लीबं पद्मे" इति मेदिनी ॥ खगः
पक्षी । मीनः मत्स्यः तयोः । तथा सर्पे कृकलासे अण्डजातमात्रे मृगनाभिकस्तूर्यां च अण्डजः ।
पु० । अण्डात् डिम्बात् जायते । जन–जनने । डप्रत्ययः । "अण्डजो मृगनाभौ स्यात्सरटेऽहौ
खगे झपे" इति मेदिनी ॥ निचुले हिज्जलवृक्षे । "निचुलेज्जलहिज्जलौ" इति रभसः । अपिशब्दात्
वेतसे पद्मे चन्द्रे शङ्खे । पु० न० । अम्बुजः । पु० । अम्बुनि जायते । जन–जनने । डप्रत्ययः ।
"अम्बुजो निचुले पुंसि कमले तु नपुंसकम्" इति मेदिनी ॥ ब्रह्मा विधाता । विष्णुः हरिः ।
स्मरः कामदेवः तत्र च । अपिशब्दात् हरे छागे मेषराशौ सूर्यवंशीयराजभेदे दशरथपितरि
जन्मरहिते च अजः । पु० । न जायते । जन–जनने । डप्रत्ययः । नादितत्पुरुषः । "अज-
श्छागे हरिब्रह्मधातुस्मरहरे नृपे" इति मेदिनी ॥ ८१ ॥</c>


<v>स्यादङ्गजः स्मरे केशे पुत्रे रक्ते नपुंसकम् ।
उत्साहकार्तिकावूर्जौ कम्बोजो देशशङ्खयोः ॥ ८२ ॥</v>
<c>स्मरे कामदेवे । केशे चिकुरे । पुत्रे रक्ते
रुधिरे । न० । अङ्गजः । स्यात् । पु० अङ्गात् जायते । जन–जनने । डप्रत्ययः । अङ्गजं
रुधिरेऽनङ्गकेशपुत्रगदेषु ना ।" इति मेदिनी ॥ उत्साहः उद्यमः । कार्त्तिकः स्वनामा-
ख्यातो मासः तयोश्च । तथा बले प्राणने च ऊर्जः । पु० । ऊर्ज–आधारे । घञ्प्रत्ययः । "ऊर्जस्तु
कार्त्तिकोत्साहबलेषु प्राणनेऽपि च" इति मेदिनी ॥ देशः स्वनाम्ना प्रसिद्धः । "पञ्चनदं
समारभ्य म्लेच्छाद्दक्षिणपूर्वतः कम्बोजदेशः" इति । शंङ्खे शंङ्खभेदे । तथा हस्तिभेदे
च कम्बोजः । पु० । कबि–गतौ । ओज प्रत्ययः । "कम्बोजोः हस्तिभेदेऽपि शङ्‌भेदविशे-
षयोः" इति मेदिनी ॥ ८२ ॥</c>


<v>नखे करञ्जे करजः कुब्जो न्युब्जे द्रुमान्तरे ।
खनौ सुरागृहे गञ्जो गुञ्जा पटहकृष्णले ॥ ८३ ॥</v>
<c>नखे व्याघ्रनखादिगन्धद्रव्ये । करञ्जे स्वनामाख्याते वृक्षविशेषे
च । करजः । पु० । कं शिरः जलं वा रञ्जयति । रञ्ज–रागे । णिच्‌अण्‌प्रत्ययौ । निपा-
तनात् साधुः । करजं स्याद्‌व्‌याघ्रनखे करञ्जे नखयोः पुमान्" इति मेदिनी ॥ न्युब्जे अधोमुखे
कुब्जे । हृदयं यदि वा पृष्ठमुन्नतं क्रमशः सरुक् । क्रुद्धो वायुर्यदा कुर्यात्तदा तं कुब्जमादिशेत्"
इत्युक्तलक्षणरोगवति । द्रुमान्तरे अपामार्गे । खडगे च । कुब्जः । पु० । ईषत् उब्जमार्जव-
मस्य । शकन्ध्वादित्वात् पररूपम् ॥ खनौ आकरे, भूविदारणे च । सुरागृहे मदिरागृहे । स्त्री० ।
तथा अवज्ञायाम् आधारे भाण्डागारे कोष्ठागारे हट्टस्थाने पामरगृहे च गञ्जः । पु० । गजि–
शब्दे, मत्ते च । घञ्प्रत्ययः । "गञ्जः स्यात्पुंसि रीढायां भाण्डागारे तु न स्त्रियाम्" इति
मेदिनी ॥ पटहः ढक्कावाद्यम् । कृष्णला गुञ्जा तयोः । "तुल्या यवाभ्यां कथितात्र गुञ्जा"
इति लीलावती । तथा चतुर्धान्यमाने गोधूमद्वयमाने । मदिरागृहे मधुरध्वनौ चर्चायां च ।
गुञ्जा । स्त्री० । गुजि–शब्दे । अच् प्रत्ययः । "गुञ्जा तु काकचिञ्चायां पटहे च कलध्वनौ"
इति मेदिनी ॥ ८३ ॥</c>


;p{0120}
<v>जघन्यजोऽनुजे शूद्रे जलजं शङ्खपद्मयोः ।
चिह्नशेफपताकासु खट्वाङ्गेऽपि ध्वजोऽस्त्रियाम् ॥ ८४ ॥</v>
<c>अनुजे कनिष्ठभ्रातरि । शूद्रे चतुर्थे वर्णे । शोकहेतुकगतियुक्ते । "अ-
हहरे त्वा शूद्र" इति श्रुतिः । शुचा द्रवणात् क्षत्त्रियस्याऽपि शूद्रत्वमिति शारीरिकभाष्यम् ।
तथा अधमे चरमे गर्विते च जघन्यजः । पु० । जघन्ये चरमे जायते । जन–जनने । डप्र-
त्ययः । "जधन्यजः कनीयसि वृषले" इति मेदिनी ॥ शङ्खः स्वनामाख्यातः समुद्रजातः
पदार्थः । पद्मं कमलं तयोः । तथा शैवले वानीरवृक्षे हिज्जलवृक्षे मत्स्ये ज्योतिषोक्तेषु कर्कटमी-
नमकरान्त्यार्धराशिषु क्षारभेदे जलजातमात्रे च जलजम् । पु० न० । जले जायते । जन–
जनने । डप्रत्ययः । "जलजं कमले शङ्खे" इति मेदिनी ॥ चिह्नं लाञ्छनम् । शेफः शिश्नम् ,
अथवा मेढ्रम् । पताका वंशदण्डोपरिस्थितं चतुष्कोणाकारं वस्त्रखण्डं तासु । खट्वाङ्गे नरपञ्जरे,
ईशायुधविशेषे च । अपिशब्दात् शौण्डिके सर्पे च । पु० न० । ध्वजः । पु० । ध्वज–गतौ
अच्‌ प्रत्ययः । "ध्वजः स्यात् शौण्डिके पुमान् । न स्त्रियां तु पताकायां खट्वाङ्गे मेण्ढ्रचिह्नयोः"
इति मेदिनी ॥ ८४ ॥</c>


<v>नीरजं कमले कुष्ठे पिञ्जा हिंसाहरिद्रयोः ।
भारद्वाजो गुरोः पुत्रे व्याघ्राटाख्ये च पक्षिणि ॥ ८५ ॥</v>
<c>कमले पद्मे । कुष्ठे कुष्ठौषधे । तथा मुक्तायां जलजन्तुभेदे जलजमात्रे
च नीरजम् । नीरे जायते । जन–जनने । डप्रत्ययः । "नीरजं कुष्ठपद्मयोः" इति मेदिनी ॥
हिंसा वधः । हरिद्रा स्वनामाख्यातः औषधिभेदः तयोः । तथा बले कर्पूरभेदे । पु० । व्याकुले ।
त्रि० । तूले च पिञ्जा । स्त्री० । पिजि–वधे, दाने च । अच् प्रत्ययः । "पिञ्जा तूलहरिद्रयोः । बले
क्लीबे वधे पुंसि त्रिषु" इति मेदिनी । गुरोः पुत्रे बृहस्पतिपुत्रे । व्याघ्राटाख्ये पक्षिणि विघ्राटविहगे ।
चकारात् गोत्रप्रवर्तके मुनिभेदे भारद्वाजः । पु० ॥ ८५ ॥</c>


<v>बुधैः ख्यातो भारद्वाजो द्रोणाचार्ये मुनावपि ।
भृङ्‌गराजः खगौषध्योर्लङ्घने मुनिभेषजम् ॥ ८६ ॥</v>
<c>द्रोणाचार्ये अगस्त्यमुनौ अपिशब्दात्‌
वनकार्पास्याम् । स्त्री० । भारद्वाजः । पु० । बुधैः पण्डितैः ख्यातः कथितः इत्यर्थः ।
भार्द्वाजीत्यप्यत्र । भरद्वाजस्य गोत्रापत्यम् । अण्प्रत्ययः । "भारद्वाजो गुरोः पुत्रे व्याघ्राटाख्य-
विहङ्गमे । भार्द्वाजी वनकार्पास्यां ना द्रोणऋषिभेदयोः" इति मेदिनी । खगः पक्षी । औषधी
फलपाकान्तव्रीहियवादिः तयोः । भृङ्गराजः । पु० । भृङ्गान् रञ्जयति । रञ्ज–रागे । णिच्‌-
कनिन्प्रत्ययौ । निपातनात् साधुः । अथवा भृङ्गानां राजा इति षष्टीतत्पुरुषः । "अथ भृङ्ग-
राज उक्तः पक्षिविशेषे च मार्कवे भ्रमरे" इति मेदिनी ॥ ८६ ॥</c>


;p{0121}
<v>अगस्त्ये च हरीतक्यां रुजा स्याद्रोगभङ्गयोः ।
मुस्तेऽपि वनजो बीजं रेतस्तत्त्वार्थहेतुषु ॥ ८७ ॥</v>
<c>लङ्‌घने आहाराभावे । अगस्त्ये स्वना-
माख्याते मुनौ । हरीतक्यां च मुनिभेषजम् । न० । मुनीनां भेषजमिव । "मुनिभेषजमा-
गस्त्ये हरीतक्यां च लङ्घने" इति मेदिनी ॥ रोगः व्याधिः । भङ्गः भेदः, खण्डो वा ।
तयोश्च रुजा । स्यात् । स्त्री० । रुज–भङ्गे, रोगे च । अङ्‌प्रत्ययः । टाप्‌ च । "रुजा ।
रोगे च भङ्गे" इति मेदिनी ॥ मुस्ते मुस्तकभेषजे । अपिशब्दात् पद्मे वनसूरणे
च । पु० । अश्वगन्धायां गन्धपत्रायां वनकार्पास्यां मुद्गपर्ण्याम् । स्त्री० । वनजातमात्रे ।
त्रि० । वनजः । पु० । वने जलेऽरण्ये वा जायते । जन–जनने । डप्रत्ययः । "वनजा मुद्ग-
पर्ण्यां ना मुस्तके क्लीबमम्बुजे" इति मेदिनी ॥ रेतः शुक्रम् । तत्त्वार्थः तत्त्वावधानम् । हेतुः
कारणम् । तत्र च । तथा अंकुरे मज्जनि अव्यक्तगणितभेदे मन्त्रभेदे धान्यादेः फलादौ च ।
बीजम् । न० । वी–कान्तौ, जनने । क्विप्रत्ययः । जन–जनने । डप्रत्ययः । कर्मधारयः ।
"बीजमङ्कुरकारणे । हेतुतत्त्वाधानशुक्रे" इति मेदिनी ॥ ८७ ॥</c>


<v>व्याजः शाठ्येऽपदेशे च स्वेदरक्तात्मजाः स्वजाः ।
निसर्गे सहजः पुंसि सहोत्थे वाच्यलिङ्गकः ॥ ८८ ॥</v>
<c>शाठ्ये शठतायाम् । अपदेशे
कारणान्तरेण प्रवृत्तस्य कारणान्तरेणोद्भवनरूपे च । व्याजः । पु० । विपूर्व अज–गमने,
क्षेपणे च । घञ्प्रत्ययः । वीभावाभावः । "व्याजः शाठ्येऽपदेशे" इति मेदिनी । "व्या जः
शाठ्यापदेशयोः" इति विश्वः ॥ स्वेदः घर्मजलं, पाकभेदो वा । रक्तः रुधिरः । आत्मजः पुत्रः
तत्र च । तथा कन्यायाम् । स्त्री० । आत्मजाते च । त्रि० । स्वजः । पुं० न० । स्वस्मात्
देहात् आत्मनो वा जायते । जन–जनने । डप्रत्ययः । "स्वजः प्रस्वेदपुत्रयोः । क्लीबं रक्ते"
इति मेदिनी ॥ निसर्गे स्वभावे, स्वरूपे वा । सहोत्थे सहोदरे । त्रि० । तथा ज्योतिषोक्तजन्म-
लग्नात् तृतीये स्थाने च । सहजः । पु० । सह जायते । जन–जनने । डप्रत्ययः । "सह-
जस्तु निसर्गे ना सहोत्थे पुनरन्यवत्" इति मेदिनी ॥ ८८ ॥</c>


<v>सन्नद्धसम्भृतौ सज्जौ हिमजा पार्वती शची ।
;c{इति जान्ताः ॥}
अज्ञस्त्रिषु जडे मूर्खे कृतज्ञः कुक्कुरेऽपि च ॥ ८९ ॥</v>
<c>सन्नद्धः कृतसन्नाहः, धृतवर्मं
वा । सम्भृतः सम्यक् पोषणं तयोः । तथा उद्युक्ते निभृते आयोजने वेशे च सज्जः ।
त्रि० । सज–गतौ । अच्‌प्रत्ययः । "सज्जः स्यात्सनद्धे सम्भृते त्रिषु" इति मेदिनी । पार्वती दुर्गा ।
शची इन्द्राणी तयोः । हिमजा । स्त्री० । हिमाज्जायते । जन–जनने । डप्रत्ययः । टाप्
"हिमजा तु शचीगौर्योः पुंसि मैनाकपर्वते" इति मेदिनी ॥ इति जकारान्ताः समाप्ता?
अथ ञान्तानाह ॥ जडे इष्टानिष्टानभिज्ञे । मूर्खे ज्ञानशून्ये, मूढे च । अज्ञः । त्रि?
न जानाति । नञ्‌पूर्वज्ञा–बोधने । कप्रत्ययः । "अज्ञस्तु जड़मूर्खयोः" इति विश्वः ॥ कु?
शुनि । पु० अपिशब्दात् कृतोपकारज्ञातरि प्रत्युपकारे च कृतज्ञः । त्रि० । कृतं ?
पकारं जानाति । ज्ञा–बोधने । कप्रत्ययः । "कृतज्ञः कुक्कुरे पुंसि मर्यादिन्यभिधेयवत्"?
मेदिनी ॥ ८९ ॥</c>


;p{0122}
<v>संज्ञा सूर्यप्रियायां च सर्वज्ञः शङ्करे जिने ।
;c{इति ञान्ताः ॥}
अरिष्टं सूतिकागारे तक्रेऽपि च पुमांस्त्वयम् ॥ ९० ॥</v>
<v>काके निम्बे च लशुने गर्त्ते कूपे खलेऽवटः ।
अत्यर्थक्षौमयोरट्टः कृताविष्टं प्रिये त्रिषु ॥ ९१ ॥</v>
<c>सूर्यप्रियायां सूर्यपत्न्याम् । तथा चेतानायां बुद्धौ आख्यायां हस्ताद्यैरर्थर?
गायत्र्याम् । स्त्री० । तथा पीतकाष्ठे कालीयके गन्धद्रव्ये च । न० । संज्ञा । स्त्री० ।?
पूर्वज्ञा–बोधने । अङ्‌प्रत्ययः, कप्रत्ययश्च । "संज्ञा नामनि गायत्र्यां चेतनारवियोषितोः । अ?
सूचनायां च हस्ताद्यैरपि योषिति" इति मेदिनी ॥ शङ्करे शिवे । जिने बुद्धे च । सर्व?
पु० । सर्वं जानाति । ज्ञा–बोधने । कप्रत्ययः । "सर्वज्ञः शिवबुद्धयोः" इति मेदिनी ॥ इति ञ?
समाप्ताः ॥ अथ टान्तानाह ॥ सूतिकागारे सूतिकागृहे । तक्रे चतुर्थांशजलयोगेन मथिते दध्नि ।?
काके वायसे । निम्बे स्वनामाख्याते वृक्षे । लशुने च । अपिशब्दात् निपुणे वृषभासुरे अ?
भेदे कङ्कपक्षिणि फेणिलवृक्षे अशुभे मरणचिह्ने चक्षुर्जले मद्ये च अरिष्टम् । न० ।?
रिष–बधे । क्तप्रत्ययः । नादिबहुव्रीहिः । "अरिष्टो लशुने निम्बे फेणिले काककङ्कयोः ।?
ष्टमशुभे तक्रे सूतिकागार आसवे । शुभे मरणचिह्ने चारिष्टमादेशिते त्रिषु" इति मेदिनी ।?
भूमिच्छिद्रे । कूपे स्वनामख्याते जलाधारे । खले नीचे, अधमे च । अवटः पु० । अव–?
गमने वा । अटन्प्रत्ययः । "अवटः स्यात्खले गर्ते कूपे कुहकजीविनि" इति मेदिनी ॥ अ?
अतिशयः । क्षौमः अतसीवल्कल जातं वस्त्रं तयोः । तया प्रासादस्योऽपरि गृहे प्राचीरोपा?
सैन्यगृहे च । अट्टः । पु० । अट्ट–अनादरे । घञ्प्रत्ययः । "अट्टं भक्ते च शु?
क्षौमेऽत्यर्थे गृहान्तरे" इति मेदिनी ॥ कृतौ पुरुषप्रयत्ने, कर्तृव्यापारे वा । अपरे तु "ए?
कर्मभवनं त्रेतायां यच्च हूयते । अन्तर्वद्यां च यद्दानमिष्टं तदभिधीयते । अग्निहोत्रं ?
सत्यं वेदानां चार्थपालनम् । आतिथ्यं वैश्वदेवं च प्राहुरिष्टम्" इत्युक्ते लक्षणे धः?
च वदन्ति । प्रिये वल्लभे । तथा पूजिते अभिलषिते च इष्टम् । त्रि० । इष–?
क्तप्रत्ययः । यज्ञादौ कर्मणि एरण्डवृक्षे संस्कारे च । पु० । यज–देवपूजने, दाने, सत्कृतौ?
क्तप्रत्ययः । "इष्टमाशिंसनेऽपि स्यात्पूजिते प्रेयसि त्रिषु । सप्ततन्तौ पुमान् क्लीबं संस्कारे?
कर्मणि" इति मेदिनी । ॥ ९० ॥ ९१ ॥</c>


;p{0123}
<v>केशटः शोणके विष्णौ कृपीटमुदरे जले ।
पुंश्चले कुण्डकीटः स्याज्जाराच्च ब्राह्मणीसुते ॥ ९२ ॥</v>
<c>शोणके शोणकवृक्षे । विष्णौ तथा वरुणे ह्रीवेरे
दैत्यभेदे च केशटः । पु० । क्लिश–उपतापे । अच्‌प्रत्ययः । ललोपश्च । कस्य ईषो वा ।
"केशटो हर्यजौ कणे" इति मेदिनी ॥ उदरे कुक्षौ जले तोये च । कृपीटम् । न० ।
कृप–युतौ, चित्रीकरणे वा । कीटन्‌प्रत्ययः । "कृपीटमुदरे तोये" इति मेदिनी ॥ पुंश्चले
असद्वति पुरुषे । जाराच्च ब्राह्मणीसुते जारात् ब्राह्मणीजाते पुत्रे । तथा चार्वाकवचनाभिज्ञे च
कुण्डकीटः स्यात् । पु० । कुण्डेन कीट्यते बध्यते । कीट–बन्धे, वने च । अच्‌प्रत्ययः ।
"कुण्डकीटस्तु चार्वाकवचनाभिज्ञपूरुषे । जारजब्राह्मणीपुत्रदासीकामुकयोरपि" इति विश्वः ॥ ९२ ॥</c>


<v>समये च क्रियाकारे किलिञ्जशरयोः कटः ।
कोटिः सङ्ख्याऽपि करटो वाद्यभाण्डकुविप्रयोः ॥ ९३ ॥</v>
<c>समये काले । क्रियाकारे क्रियाकारके । किलिञ्जः नडादिरचितम् आसनम् । शरः बाणः तयोः ।
या हस्तिगण्डस्थले कटिपार्श्वे अतिशये तृणे शवे शवरथे ओषधौ श्मशाने च कटः । पु० ।
कट–वृतौ, वर्षणे वा । अच्‌प्रत्ययः । कर्मणि घो वा । "कटः श्रोणौ द्वयोः पुंसि किलिञ्जे-
ऽतिशये शरे । समये गजगण्डे च" इति मेदिनी ॥ सङ्ख्या शतलक्षमितसङ्ख्या करटो गज-
गण्डः, काको वा तयोः । वाद्यभाण्डः तूर्यभाण्डः । कुविप्रो गर्हितब्राह्मणः तयोः । अपिश-
ब्दात् धनुषोऽग्रभागे वस्तुमात्रस्याऽग्रभागे पृक्कायां संशयस्यालम्बने वादे निर्णयार्थं कृते पूर्वपक्षे
च । कोटिः । स्त्री० । कुट–कौटिल्ये । इञ्प्रत्ययः । कोटीत्यप्यत्र । "कोटिः स्त्री धनुषो-
ऽग्रेऽश्रौ सङ्ख्याभेदप्रकर्षयोः" इति मेदिनी ॥ ९३ ॥</c>


<v>कुलीरे कर्कटो राशौ कृष्टिः कर्षे बुधे पुमान् ।
अप्रियेऽपि कटुः कुम्भे कुटो ना भवने द्वयोः ॥ ९४ ॥</v>
<v>सुरायां स्त्री कीकटुस्तु निःस्वे देशे मितम्पचे ।
खेटः सिङ्‌घाणके हीने गृष्टिर्धेन्वौषधीभिदोः ॥ ९५ ॥</v>
<c>कुलीरे जलजन्तुभेदे । राशौ मेषादित-
श्चतुर्थे राशौ । तथा क्षुद्रामलके कट्फले कर्करेटौ पक्षिणि शाल्मलिवृक्षे च कर्कटः । पु० ।
कर्क–हासे । सौत्रः अटन्‌प्रत्ययः । "कर्कटो विहगान्तरे । राशिभेदे कुलीरे स्त्री बालुङ्क्यां
शाल्मलीफले" इति मेदिनी । कर्षे षोडशमाषके माने, तन्मिते स्वर्णे वा । बुधे पण्डिते । पु० ।
कृष्टिः । स्त्री० । कृष–कर्षणे । क्तिच्प्रत्ययः । "अथ कृष्टिः स्यादाकर्षे स्त्री बुधे पुमान्"
इति मेदिनी ॥ अप्रिये प्रियशून्ये । अपिशब्दात् दूषणे दुष्टकार्ये रसभेदे । त्रि० । चम्पके चीन
कर्पूरे पटोले कटुकीलतायां च । स्त्री० । कटुः । पु० । कट–आच्छादने, वर्षणे वा । उप्र-
त्ययः । "कटुः स्त्री कटुरोहिण्यां लताराजिकयोरपि । नपुंसकमकार्ये स्यात्पुँल्लिङ्गो रसमात्रके ।
त्रिषु तद्वत्सुगन्ध्योश्च मत्सरेऽपि खरेऽपि च" इति मेदिनी ॥ कुम्भे घटे । पु० । भवने गृहे ।
पु० स्त्री० । सुरायाम् स्त्री० । तथा दुर्गे पर्वते वृक्षे शिलाकुट्टे अस्त्रे च कुटः । पु० ।
कुट–कौटिल्ये, वैकल्ये वा । अच्‌प्रत्ययः । "कुटः कोटे पुमानस्त्री घटे स्त्रीपुंसयो-
र्गृहे । कुटी स्यात्कुम्भदास्यां च सुरायां चित्रगुच्छके" इति मेदिनी ॥ निःस्वे निर्धने । देशे
मगधदेशे । मितम्पचे कृपणे, परिमितपाचके वा । त्रि० । तथा अश्वे च कीटकः । पु० ।
किञ्चित् कुत्सितं कटति । कट–गतौ । अच्‌प्रत्ययः । पृषोदरादित्वात् साधुः । "कीटकः
कृपणे निःस्वे त्रिषु पुम्भूम्नि नीवृति" इति मेदिनी ॥ सिङ्‌घाणके कफे । हीने अधमे । तथा
सूर्यादिग्रहे । "यस्मिन्नृक्षे स्थिताः खेटाः" इति ज्योतिषम् । ग्रामभेदे मृगयायाम् । पु० न० ।
चर्मणि तृणे च । न० । खेटः । पु० । खेट–भोजने, गतौ वा । अच्प्रत्ययः । "खेटः कफे
ग्रामभेदे चर्मण्यस्त्रवति त्रिषु" इति मेदिनी ॥ धेनुः सकृत्प्रसूता गौः । औषधीभिद् बदरानाम
औषधीविशेषः तयोः । तथा वराहकान्तायां काश्मर्य्यां च गृष्टिः । स्त्री० । सकृद्गर्भं गृह्णाति ।
ग्रह–उपादाने । क्तिच्प्रत्ययः । पृषोदरादित्वान्निपातनात् साधुः । "अथ गृष्टिः सकृत्सूतगवी-
बदरयोः स्त्रियाम्" इति मेदिनी ॥ ९४ ॥ ९५ ॥</c>


;p{0124}
<v>सूकरे पुंसि घृष्टिः स्यात्स्पर्द्धाघर्षणयोः स्त्रियाम् ।
घोण्टा तु बदरे पूगे देहांशे वर्णने चटुः ॥ ९६ ॥</v>
<c>सूकरे वराहे । पु० । स्पर्धा पराभिभ-
वेच्छा, संहर्षो वा । घर्षणं वस्तुद्वयोः एकतः स्पर्शः तयोः । तथा विष्णुक्रान्तायां वराह्यां च घृष्टिः ।
स्यात् । स्त्री० । घृष–संघर्षे क्तिच्‌प्रत्ययः । "घृष्टिः स्त्रीघर्षणस्पर्धाविष्णुक्रान्तासु ना किरौ"
इति मेदिनी ॥ वदरे स्वनामाख्याते वृक्षभेदे । पूगे क्रमुके च । घोण्टा । स्त्री० । घुण–ग्रहणे,
भ्रमणे च टप्रत्ययः । तस्य नेत्त्वम् । "घोण्टा तु बदरीपूगवृक्षयोरपि योषिति" इति मेदिनी ॥
देहांशे उदरे । वर्णने प्रियवाक्ये । तथा व्रतिनामासनभेदे च चटुः । पु० । चट–भेदे, वधे च ।
कुप्रत्ययः । "चटुश्चाटौ पिचिण्डेऽथ व्रतिनामासने पुमान्" इति मेदिनी ॥ ९६ ॥</c>


<v>निःश्वासे दशनोच्छिष्टश्चुम्बे दन्तच्छदेऽपि च ।
परिमाणमुदोर्दिष्टिर्दिष्टः कालोपदिष्टयोः ॥ ९७ ॥</v>
<c>निःश्वासे मुखना-
साभ्यां निर्गते वायौ । चुम्बे अधरादिचुम्बने । दन्तच्छदे दन्तोच्छिष्टे च । क्वचित् दन्तच्छिदे"
इति पाठः । दशनोच्छिष्टः । पु० न० । दशनेनोच्छिष्टं यत्र । "रेवतीदशनोच्छिष्टपरि-
पूतपुटे" इति माघः । "दशनोच्छिष्टः पुंसि स्यान्निःश्वासाधरचुम्बयोः" इति मेदिनी ॥ परिमाणं
तु लाङ्‌गूलप्रस्थादिभिर्द्रव्यस्य परिच्छेदः । मुद् हर्षः तयोः । दिष्टिः । स्त्री० । दिश देशने ।
क्तिच्प्रत्ययः । "दिष्टिर्मुत्परिमाणयोः" इति मेदिनी । कालः प्रसिद्धः । उपदिष्टः उपदेशदाता
तयोः । तथा भाग्ये च दिष्टः । पु० न० । दिश–देशने । क्तप्रत्ययः । "दिष्टं दैवे पुमान्काले"
इति मेदिनी ॥ ९७ ॥</c>


<v>धाराटौ चातकहयौ कपाटेऽपि च निष्कुटः ।
कोटरेऽप्यथ पट्टः स्यात्फलके नृपशासने ॥ ९८ ॥</v>
<c>चातकः पक्षिविशेषः । हयः अश्वः तयोः । तथा मेघे मत्तमातङ्गे च धाराटः ।
पु० । धारार्थमटति । धारं धारया वा अटति । धारशब्दोपपद अट–गतौ । अच्‌प्रत्ययः । "धारा-
टश्चातकाश्वयोः" इति मेदिनी ॥ कपाटे द्वारावरणेन वातरोधके स्वनामाख्याते काष्ठादौ । कोटरे
वृक्षस्थगह्वरे । अपिशब्दात् गृहसमीपरथे उपवने क्षेत्रे राज्ञाम् अन्तःपुरे च निष्कुटः । पु० ।
निस्पूर्व कुट–कौटिल्ये छेदने वा । क प्रत्ययः । "निष्कुटस्तु गृहोद्याने स्यात्केदारकपाटयोः" ।
इति मेदिनी ॥ फलके अस्त्रभेदे । नृपशासने राजाज्ञायाम् । तथा नगरे चतुष्पथे राजादिलेख्य-
पत्रे पीठे राजसिंहासने कौशेये उत्तरीयवस्त्रे पेषणे पाषाणे च पट्टः स्यात् । पु० । न० वा ।
पट–गतौ । क्तप्रत्ययः । नेट् । ट वा । तस्य नेत्त्वम् । "पट्टः पेषणपाषाणे व्रणादीनां च
बन्धने । चतुष्पथे तु राजादिशासनान्तरपीठयोः" इति मेदिनी ॥ ९८ ॥</c>


;p{0125}
<v>प्रत्याख्याते प्रेषिते च प्रतिसृष्टं त्रिलिङ्‌गकम् ।
पर्कटी प्लक्षवृक्षे च पूगादेश्च नवे फले ॥ ९९ ॥</v>
<c>प्रत्याख्याते निरा-
कृते, दूरीकृते वा । प्रेषिते कृतप्रेषणे च । प्रतिसृष्टम् । त्रि० । प्रतिपूर्व सृज–विसर्गे ।
क्तप्रत्ययः । "प्रतिसृष्टः प्रेषिते स्यात्प्रत्याख्याते च वाच्यवत्" इति मेदिनी ॥ प्लक्षवृक्षे स्वनामा-
ख्याततरुभेदे । पूगादेः क्रमुकादेश्च । नवे फले नूतने फले च । पर्कटी । पु० । स्त्री० वा ।
पृच–सम्पर्के । अटिनिप्रत्ययः निपातनात् कुत्वम् । "पर्कटी नूतनफले पूगादेः प्लक्षपादपे"
इति मेदिनी ॥ ९९ ॥</c>


<v>वटी त्रिषु गुणे पुंसि न्यग्रोधे च कपर्दके ।
बर्बट्यौ व्रीहिभिद्वेश्ये नटौ भरतकामुकौ ॥ १०० ॥</v>
<c>गुणे गोलाकारे पदार्थे । त्रि० । न्यग्रोधे वटतरौ कपर्दके वराटके च ।
वटी । पु० स्त्री० वा । वट–वेष्टने । अच्‌प्रत्ययः । "वटी त्रिपु गुणे पुंसि स्यान्न्यग्रोध-
कपर्दयोः" इति मेदिनी ॥ व्रीहिभिद् व्रीहिभेदः, राजमापो वा । वेश्या पण्ययोषित् । तयोश्च ।
बर्बटी । पु० । बर्ब–गतौ । अटिनिप्रत्ययः । क्वचित् "वर्वटी" इति पाठः । बर्बटी पण्य-
योषायां व्रीहिभेदेऽपि योषिति" इति मेदिनी ॥ भरतः नाटकादिदृश्यकाव्याभिनयकर्ता मुनिः ।
कामुकः मैथुनकामयनातिशयवान् । तयोश्च । तथा नर्तकभेदे जायाजीविनि वर्णसङ्करभेदे
अशोकवृक्षे शोणाकवृक्षे नले किष्कुपर्वणि गोदन्तहरिताले च नटः । पु० । नट–नृत्ये । अच्‌-
प्रत्ययः । "नटी नलौपधौ स्त्री स्याच्छैलूषाशोकयोः पुमान्" इति मेदिनी ॥ १०० ॥</c>


<v>मोरटं गोर्नवे क्षीरेऽङ्कोटपुष्पेक्षुमूलयोः ।
म्लिष्टं म्लाने कुवचने मर्कटी शूकशिम्ब्यऽपि ॥ १०१ ॥</v>
<c>गोर्नवे
क्षीरे सप्तरात्रोषितक्षीरे । केचित्तु "नूतने क्षीरे" इति पठन्ति । अङ्कोटः पीतवर्णसारः गन्ध-
युक्तपुष्पः दीर्घकण्टयुक्तः रक्तवर्णफल इति ख्यातो वृक्षः तस्य पुष्पं । इक्षुमूलं प्रसिद्धं तयोः ।
तथा मूर्वालतायां च मोरटम् । न० । मुर–वेष्टने । अटन् प्रत्ययः । "मोरटं तु भवेदिक्षु-
मूलाङ्कोटप्रसूनयोः । सप्तरात्रात्परक्षीरे मूर्विकायां तु मोरटे" इति मेदिनी ॥ म्लाने मलिने
ग्लानयुक्ते वा । त्रि० । कुवचने गर्हितवचने, अविस्पष्टवाक्ये वा । म्लिष्टम् । न० । म्लेच्छ-
शब्दात् क्तप्रत्ययः । निपातनात् साधुः । "म्लिष्टं त्रिष्वव्यक्तवाचि म्लाने" इति मेदि-
नी ॥ शूकशिम्बी कपिकच्छू तस्याम् । अपिशब्दात्‌ अपामार्गे अजमोदायां करञ्जभेदे
वानरयोषिति च मर्कटी । स्त्री० । मर्कटोस्त्यस्याः । स्निग्धत्वेन अच्‌ प्रत्ययः ।
गौरादित्वात् ङीष्‌ । "अथ मर्कटी । करञ्जमिच्छूकशिम्ब्योः पुंसि वानरलूतयोः" इति मेदिनी
॥ १०१ ॥</c>


;p{0126}
<v>लाटोंऽशुके च देशे च व्युष्टं कल्ये त्रिषूषिते ।
पथि वास्तुनि वाटः स्याद्विकटं विकृतं बृहत् ॥ १०२ ॥</v>
<c>अंशुके वस्त्रे । देशे स्वनामाख्याते देशभेदे । चकारात्‌ जीर्णालङ्कारे विदग्धपुरुषे
च लाटः । पु० । लट–संज्ञायाम् । घञ्‌प्रत्ययः । "लाटो देशान्तरे शुके" इति मेदिनी ॥
कल्ये प्रभाते । उषिते पर्युषिते । तथा फले दिवसे दग्धे च । न० । व्युष्टम् । त्रि० विपूर्व
उष–दाहे । क्तप्रत्ययः । विपूर्ववस–निवासे । क्तप्रत्ययः । इड्भावो बा । व्युष्टं कल्ये
त्रिपूषिते" इति मेदिनी ॥ पथि मार्गे । वास्तुनि वास्तुभूमौ । स्त्री० । तथा वृतिस्थाने च
वाटः स्यात् । पु० । वट–वेष्टने । घञ्प्रत्ययः । "वाटो मार्गे वृतिस्थाने स्यात्कुटीवास्तुनोः
स्त्रियाम्" । इति मेदिनी ॥ विकृतं विकारयुक्तम् । बृहत् विशालं तत्र च । तथा विस्फोटके
साकरुण्डवृक्षे सुन्दरे दन्तुरे च । त्रि० । विकटम् । न० । विपूर्वकट–गतौ । अच्प्रत्ययः ।
"विकटः सुन्दरे प्रोक्तो विशालविकारयोरपि" इति विश्वः ॥ १०२ ॥</c>


<v>बर्कराटः कटाक्षे च स्त्रीणां स्तननखक्षते ।
भद्रप्रेषणयोर्विष्टिर्वर्णाटौ कामिगायनौ ॥ १०३ ॥</v>
<c>कटाक्षे अपाङ्गदृष्टौ ।
स्त्रीणां नारीणां स्तननखक्षते पयोधरयोः भर्तुर्दन्तनखक्षते । चकारात् तरूणसूर्यकिरणे च ।
वर्कराटः । पु० । वृक–गतौ । अटन्प्रत्ययः । "वर्कराटः कटाक्षे स्यात्तरुणादित्यरोचिषि
नारीपयोधरोत्सङ्गकान्तदन्तनखक्षते" इति मेदिनी ॥ भद्रं मङ्गलम् । प्रेषणे प्रेरणे तयोः । तथा
वेतनं विनाभारादिवहनजन्ये क्लेशे वेतने कर्मणि । वर्षणे ति??र्धात्मककरणमध्ये सप्तमे करणे
कर्मकरे भृत्ये वेतनं विना कर्मकरे च । पु० । विष्टिः । स्त्री० । विश–उपवेशने । क्तिन्-
प्रत्ययः । क्तिच् वा । "विष्टिः कर्मकरे भद्रे प्रेषणे वेतनेऽपि च" इति विश्वः । कामी काम-
वान् पुरुषः । गायनः गानोपजीवी । तयोश्च वर्णाटः । पु० । वर्णेनाटति । वर्णशब्द-
पूर्वक अट–गतौ । अच् प्रत्ययः । "वर्णाटो गायने चित्रकरे स्वीकृतजीवने" इति मेदिनी ॥
॥ १०३ ॥</c>


<v>विटोऽद्रौ लवणे षिड्गे मूषिके खदिरेऽपि च ।
पाञ्चलौहे श्रुतिकटः प्रायश्चित्तभुजङ्गयोः ॥ १०४ ॥</v>
<c>अद्रौ पर्वतभेदे । लवणे लवणविशेषे । पिङ्गे परस्त्रीषु लोलुपे । मूषिके उन्दुरौ ।
खदिरे स्वनामाख्याते वृक्षे । अपिशब्दात् जारे शृङ्गाररसनायकानुचरे धूर्ते नारङ्गवृक्षे च विटः ।
पु० । विट–आक्रोशे । कप्रत्ययः । "विटोऽद्रौ लवणे पिङ्गे मूषिके खदिरेऽपि च" इति
मेदिनी । तथैव विश्वः ॥ पाञ्चलौहे लौहं धातुः तेषु पञ्चसु धातुषु । तदुक्तम् । "सुवर्णे रजतं
ताम्रं रङ्गं नागं तथैव च । पञ्चलौहमिति प्रोक्तम्" इति । "प्रायश्चित्तं पापक्षयसाधनत्वेन वि-
धिबोधितं कर्मचान्द्रायणादि । तथा चाहुः प्राञ्चः । "प्रायो नामतपः प्रोक्तं चित्तं निश्चय
उच्यते । तपोनिश्चयसंयुक्तं प्रायश्चित्तमिति स्मृतम्" इति । भुजङ्गः अहिः । तयोश्च श्रुतिकटः ।
पु० । श्रुतिं श्रवणं कटति । कट–गतौ, आच्छादने वा । अच्‌प्रत्ययः । केचित्तु "श्रुति-
कटुः" इति पठन्ति । "अथ श्रुतिकटः पाञ्चलौहेऽहौ पापशोधने" इति मेदिनी ॥ १०४ ॥</c>


;p{0127}
<v>स्फुटिः स्फोटे च कर्कट्यां हृष्टः प्रतिहतेऽपि च ।
;c{इति टान्ताः ॥}
वैश्याद्विजन्मजेऽम्बष्ठः पाठायूथिकयोः स्त्रियाम् ॥ १०५ ॥</v>
<c>स्फोटे पादस्फोटरोगे । कर्कट्यां स्वनामाख्यातफले च । स्फुटिः । स्त्री० । स्फुट–विकाशेः-
हिंसे वा । इन्प्रत्ययः । वा ङीष्‌ । "स्फुटिर्योषित्पादस्फोटामयेऽपि च । निर्भिन्नकर्कटीसस्ये"
इति मेदिनी ॥ प्रतिहते प्रतिघाते । अपिशब्दात् प्रीते जातहर्षे जातरोमाञ्चे विस्मिते च हृष्टः ।
त्रि० । हृष–हर्षे, चित्तोत्साहे वा । क्तप्रत्ययः । "हृष्टो रोमाञ्चितेऽपि च । जातहर्षे प्रहसिते
विस्मितेऽप्यभिधेयवत्" इति मेदिनी ॥ टकारान्ताः समाप्ताः ॥ अथ ठान्तानाह ॥ वैश्यायां वैश्य-
कन्यायाम् । द्विजन्मजे विप्रात् जाते सङ्कीर्णवर्णे । पाठायां यूथिकायां च । स्त्री० । तथा चिकि-
त्सके देशभेदे हस्तिपके च अम्बष्ठः । पु० । अम्बाय चिकित्सकशब्दाय तत्प्रख्यापनार्थं तिष्ठ-
तेऽभिप्रैति । स्था–गतिनिरोधे । कप्रत्ययः । षत्वम् । "अम्बष्ठो देशभेदेऽपि विप्राद्वैश्यासुतेऽपि
च" इति मेदिनी ॥ १०५ ॥</c>


<v>काष्ठा कालेऽपि कोष्ठस्तु स्वकीयेऽप्यथ सुध्वनौ ।
ग्रीवादेशेऽपि कण्ठः स्यात्कुष्ठं रोगौषधीभिदोः ॥ १०६ ॥</v>
<c>काले अष्टादशनिमेषात्मके काले । अपिशब्दात् दिशि दारुहरि-
द्रायां स्थितौ पर्यवसानभूमौ उत्कर्षे सीमायां च काष्ठा स्त्री० । काश–दीप्तौ । क्थन्प्रत्ययः ।
"काष्ठा दारुहरिद्रायां कालमानप्रकर्षयोः । स्थानमात्रे दिशि च स्त्री दारुणि स्यान्नपुंसकम्"
इति मेदिनी ॥ स्वकीये आत्मीये । त्रि० । अपिशब्दात् गृहमध्ये उदरमध्ये धान्यादिस्थापने
कुशूले च कोष्ठः । पु० । कुष–जनने, भेदने वा । थन्प्रत्ययः । "कोष्ठः कुशूले चात्मीये
मध्ये कुक्षेर्गृहस्य च" इति मेदिनी ॥ सुध्वनौ सुन्दररावे । ग्रीवादेशे ग्रीवापुरोभागे । अपि-
शब्दात् मदनवृक्षे समीपे होमकुण्डाद्बाह्येऽङ्गुलिमितस्थाने च कण्ठः स्यात् । पु० । कण–
गतौ, निमीलने वा । ठप्रत्ययः । यस्य नेत्त्वम् । कठि–भेदने । अच्प्रत्ययो वा । "कण्ठो
गले सन्निधाने ध्वनौ मदनपादपे" इति मेदिनी ॥ रोगः स्वनामाख्यातरोगविशेषः । औष-
धिभिद् पुष्करम् । तयोश्च कुष्ठम् । न० । कुष्णाति देहं रोगं वा कुष–निष्कर्षे । क्थन्
प्रत्ययः । "कुष्ठं रोगे पुष्करेऽस्त्री" इति मेदिनी ॥ १०६ ॥</c>


<v>दात्यूहे कालकण्ठः स्याच्छिवखञ्जनयोरपि ।
ज्येष्ठो मासि च वृद्धे च ज्येष्ठा च गृहगोधिका ॥ १०७ ॥</v>
<c>दात्यूहे स्वनामाख्यातपक्षिणि ।
शिवः नीलकण्ठः । खञ्जनः स्वनामाख्यातो विहगः तयोः । अपिशब्दात् पीतसारे मयूरे
कलविङ्के च कालकण्ठः । पु० । कालः कण्ठो यस्य । "कालकण्ठस्तु दात्यूहे कलविङ्के
च खञ्जने । मयूरे पीतसारे च स्यात्खण्डपरशौ पुमान्" इति मेदिनी ॥ मासि चित्रावधिके
तृतीये मासि । वृद्धे अतिवृद्धे । चकारात्‌ श्रेष्ठे अग्रजे च ज्येष्ठः । पु० । अतिशयेन वृद्ध
इति वृद्धशब्दात् इष्ठन्‌प्रत्ययः । ज्यादेशः । "ज्येष्ठः श्रेष्ठेऽतिवृद्धे च त्रिषु मासान्तरे पुमान्"
इति मेदिनी । गृहगोधिका स्वनामाख्याता जन्तुविशेषेति प्रसिद्धा । ( टिकटिकी ) तस्याम् ।
चकारात् ज्येष्ठभगिन्यां । वयोज्येष्ठायां ज्येष्ठस्य पत्न्यां गङ्गायाम् अलक्ष्म्याम् । अश्विन्यधिके
अष्टादशे नक्षत्रे च ज्येष्ठा । स्त्री० । अतिशयेन वृद्धेति वृद्धशब्दात् इष्ठन्‌प्रत्ययः । ज्यादेशः ।
"ज्येष्ठा तु गृहगोधाख्यजन्तुनक्षत्रभेदयोः" इति मेदिनी ॥ १०७ ॥</c>


;p{0128}
<v>अम्ललोण्यां दन्तशठा ना जम्बीरकपित्थयोः ।
प्रकोष्ठौ बाहुगेहांशौ वरिष्ठं मरिचेपि च ॥ १०८ ॥</v>
<v>ताम्रे चोरुतरे चाऽथ मध्यस्थखलयोः शठः ।
शोठोऽलसे च मूर्खे च सूत्रकण्ठो द्विजन्मनि ॥ १०९ ॥</v>
<c>अम्ललोण्याम् अमरुल इति
ख्याते लताभेदे चाङ्गेर्यां वा । जम्बीरः प्रसिद्धः । कपित्थः स्वनामाख्यातो वृक्षः तयोः । तथा
कर्मरङ्गे नारङ्गे च । पु० । दन्तशठा । स्त्री० । दन्तान् शठति क्लेदयति । शठ–छेदने ।
अच्प्रत्ययः । स्याद्दन्तशठो जम्बीरे कपित्थे कर्मरङ्गके । नागरङ्गेऽपि च पुमान्स्याच्चाङ्‌गेर्यांतु यो-
षिति" इति मेदिनी ॥ वाहुः कुर्परस्याऽधोभागस्थो मणिबन्धपर्यन्तो हस्तावयवः । गेहांशः गृह-
द्वारपिण्डः । तयोश्च प्रकोष्ठः । पु० । प्रगतः कोष्ठम् । प्रादिसमासः । प्रकोष्ठो मणिबन्धस्य
कर्पुरस्यान्तरेऽपि च । भूपकक्षान्तरेऽपि स्यात्" इति मेदिनी ॥ ताम्रे स्वनामाख्याते लोहे ।
उरुतरे अतिशयमहति उरुतमे । मरिचे स्वनामाख्याते वृक्षे । अपिशब्दात् तित्तिरिविहगे
पु० । वरे । न० । आदित्यभक्तायाम् । स्त्री० । वरिष्ठम् त्रि० । अतिशयेन उरुः । इष्टन्प्रत्य-
यः । वरादेशश्च । "वरिष्ठं मरिचेऽपि च । ताम्रे क्लीबं तित्तिरौ ना वरोरुतरयोरपि" इति मेदिनी
मध्यस्थः मध्यस्थपुरुषः खलः धूर्तः तयोः । तथा तगरे कुङ्कुमे लौहे धुस्तूरे च शठः । पु० ।
शठ–दुष्टवचने, वधे वा । अच् प्रत्ययः । "शठो मध्यस्तपुरुषे धूर्तधुस्तूरयोरपि" इति मेदिनी ॥
अलसे क्रियामन्दे । मूर्खे ज्ञानविरहिते च । शोठः । पु० । शुठ–गतिविघाते । घञ् प्रत्ययः ।
"शोठो मूर्खेऽलसेऽपि च" इति मेदिनी ॥ द्विजन्मनि विप्रे ॥ १०८ ॥ १०९ ॥</c>


<v>कपोतविहगेऽपि स्यात्प्रश्न्यां च प्रसभे हठः ।
;c{इति ठान्ताः ॥}
प्राण्यङ्गकोषयारेण्डं कुष्माडौ फलभिद्गणौ ॥ ११० ॥</v>
<c>कपोतविहगे स्वना-
माख्यातपक्षिणि । अपिशब्दात् खञ्जरीटे च सूत्रकण्ठः । पु० । सूत्रं कण्ठे यस्य । "सूत्रकण्ठः पुमान्
विप्रे खञ्जरीटकपोतयोः" इति मेदिनी । प्रश्न्यां कुम्भिकायाम् । प्रसभे बलात्कारे च हठः । पु० ।
हठ–बलात्कारे । प्लुतौ वा । अच्प्रत्ययः । "हठः स्यात्प्रसभे प्रश्न्याम्" इति मेदिनी ॥ इति
ठकारान्ताः समाप्ताः ॥ अथ डान्तानाह ॥ प्राण्यङ्गं पुंसोङ्‌गावयवाः । कोषः पक्षिडिम्बः तयोः । तथा
वीर्ये च अण्डम् । न० । अमन्ति संप्रयोगं यान्ति अनेन । अम–गतौ । डप्रत्ययः । टव-
र्गादित्वेऽपि डस्य नेत्त्वम् ॥ फलभिद् स्वनामाख्यातफलविशेषः गणः । शिवस्य गणदेवताभेदः ।
तयोः । तथा ओषधौ उमायां । कर्कारौ च कुष्माण्डः । पु० । ईषत् उष्मा पित्तहेतु-
त्वात् अण्डेषु बीजेषु यस्य । शकन्ध्वादित्वात् पररूपम् । कुष्माण्डकोऽप्यत्र । कुष्माण्डीत्यप्यत्र
लाताभेदे । ऋग्वेदप्रसिद्धेषु ऋग्विशेषेषु । "कुष्माण्डीं पावमानीं च" इति स्मृतिः ।
"कुष्माण्ड्युमायां स्त्री पुंसि कर्कारौ च गणान्तरे । भ्रूणान्तरे" इति मेदिनी ॥ १०८-११० ॥</c>


;p{0129}
<v>कुण्डं खातोखयोर्जारजे ना कुण्डी कमण्डलौ ।
सिंहोक्तौ स्त्री विषे क्ष्वेडः पशौ क्रोडो न नोरसि ॥ १११ ॥</v>
<c>खातः गर्तः, जलाशयो वा । उखा स्थाली तयोः । तथा मानभेदे पात्रे होमीयाग्निस्थापनस्था-
नभेदे च । पु० न० । कुण्डम् । न० । कुड्यते । कुडि–भेदे, दाहे वा । घञ्‌प्रत्ययः ।
"कुण्डमग्न्यालये मानभेदे देवजलाशये" इति मेदिनी ॥ जारजे जीवति भर्तरि जारात् जाते पुत्रे ।
पु० । कमण्डलौ संन्यासिनां जलपात्रभेदे च । कुण्डी । स्त्री० । कुडि–भेदे, दाहे वा । घञ्‌-
प्रत्ययः । ङीष्‌ च । "कुण्डी कमण्डलौ जारात्पतिवत्नीसुते पुमान्" इति मेदिनी ॥ सिंहोक्तौ
सिंहनादे । स्त्री० । विषे वत्सनाभविषे, गरलमात्रे वा । तथा पीतघोषाद्रुमे वर्णात्मके ध्वनौ
घोषातकीपुष्पे दुरासदे कुमिने च क्ष्वेडः । पु० । क्ष्विड–स्नेहे । अच्‌प्रत्ययः । "क्ष्वेडौ
ध्वनौ कर्णामये विषे । क्ष्वेडा वंशशलाकायां सिंहनादे च योषिति" इति मेदिनी ॥ पशौ शूकरे ।
उरसि अश्वानामुरसि, भुजान्तरे वा । स्त्री० । तथा शनौ अङ्के राक्षसे वाराहीकन्दे । पु० स्त्री० ।
क्रोडः । पु० । क्रुड–बाल्ये । घञ्–प्रत्ययः । "क्रोडः शनौ शूकरे ना न पुमानङ्करक्षसोः"
इति मेदिनी ॥ १११ ॥</c>


<v>खण्डोऽस्त्री शकले नेक्षुविकारमणिदोषयोः ।
गण्डः कपोले पिटके श्रेष्ठे गण्डकयोगयोः ॥ ११२ ॥</v>
<c>शकले एकभागे । इक्षुविकारः खण्डशर्करा । मणिदोषः माणिक्यस-
ञ्जातदोषः तयोः । तथा विड्लवणे च खण्डः । पु० । खडि–भेदेघञ्‌प्रत्ययः । "खण्डोऽ-
स्त्री शकले नेक्षुविकारमणिदोषयोः" इति मेदिनी ॥ कपोले हस्तिकपोले, कपोलमात्रे वा । पि-
टके वंशपत्रादिनिर्मिते पात्रभेदे । श्रेष्ठे गण्डकः स्वनामाख्यातः पशुः अवच्छेदो वा । योगः
ज्योतिषोक्तविष्कम्भादियोगभेदः तयोः । तथा चिह्ने हयभूषणे बुद्‌बुदे स्फोटके ग्रन्थौ त्याज्ये वै-
वाहिकजन्मलग्नस्थे अश्विन्यादितारादण्डभेदे च गण्डः । पु० । गडि–सन्निचये । अच्‌प्रत्ययः ।
"गण्डः स्यात्पुंसि खङ्गिनि । ग्रहयोगप्रभेदे च वीथ्यङ्गे पिटकेऽपि च । चिह्नवीरकपोलेषु हय-
भूषणबुद्बुदे" इति मेदिनी ॥ ११२ ॥</c>


<v>चण्डौषधिः खरश्चण्डो दण्डौ सैन्यार्कपार्श्वगौ ।
व्यथा कृपा च पीडे द्वे पाण्डुः कुन्तीपतौ सिते ॥ ११३ ॥</v>
<c>चण्डौषधिः तिन्तिडीवृक्षः । खरः तीक्ष्णः । तयोः ।
तथा यमदूते दैत्यभेदे तीक्ष्णतावति अतिकोपने च । त्रि० । चण्डः । पु० । चडि–कोपे ।
अण्‌प्रत्ययः । "चण्डो ना तिन्तिडीवृक्षे यमकिङ्करदैत्ययोः" इति मेदिनी ॥ सैन्यः सेनासमु-
दायः । अर्कपार्श्वगः सूर्यानुचरः । तयोः । तथा लगुडे व्यूहभेदे प्रकाण्डे अश्वे कोणे मन्थनदण्डे
षष्टिपलात्मके काले भूमिमानभेदे अर्थापहाररूपे राज्ञां चतुर्थोपाये यमे च दण्डः । पु० । न० ।
दण्ड–दण्डपातने । अच्‌प्रत्ययः । "दण्डोऽस्त्रीलगुडे पुमान् । व्यूहभेदे प्रकाण्डेऽश्वे कोणमन्थनयोरपि ।
सैन्ये काले मानभेदे चण्डांशोः पारिपार्श्विके" इति मेदिनी ॥ व्यथा दुःखम् । कृपा दया तयोश्च ।
पीडा । स्त्री० । पीड–वधे, विलोडने वा । अप्रत्ययः । "पीडा कृपाशिरोमालापमर्दसरलद्रुषु" इति
मेदिनी ॥ कुन्तीपतौ कुन्ती युधिष्ठिरादिमाता शूरसेनराजस्य पृथुनाम्नी कन्या तस्याः पतिः चन्द्र-
वंशीयनृपतिः । तत्र च । सिते श्वेतवर्णे । तद्वत् । नागभेदे श्वेतहस्तिनि रोगभेदे पटोलवृक्षे च ।
पु० । माषपर्ण्याम् । स्त्री० । पाण्डुः । पु० । पडि–गमने । कुप्रत्ययः । निपातनाद्दीर्घः ।
"पाण्डुर्ना नृपतौ सिते" इति मेदिनी ॥ ११३ ॥</c>


;p{0130}
<v>पिण्डः सान्द्रे गृहांशेऽङ्गे पण्डः षण्डे मतौ स्त्रियाम् ।
स्तम्बे शस्ते प्रकाण्डोऽस्त्री वरण्डो वदनामये ॥ ११४ ॥</v>
<v>समूहे चान्तरावेद्यां मण्डः स्यात्सारपिच्छयोः ।
एरण्डे मस्तुनि क्लीबे मार्तण्डौ खगदंष्ट्रिणौ ॥ ११५ ॥</v>
<c>सान्द्रे संहते घने । गृहांशे गृहैकदेशे ।
अङ्‌गे देहैकदेशे । तथा सामगानां पितृभ्यो देये गोलाकारे अन्ने देहे गोले सिह्लके ओड्रे वृन्दे
कवले गजकुम्भे मदनवृक्षे च । पु० । आजीवने लौहे यजुर्वेदिभिः पितृभ्यो देये श्राद्धे विल्लाकारे
अन्ने च । न० । पिण्डः । त्रि० । पिडि–राशीकरणे । घञ्प्रत्ययः । अच् वा । "पिण्डो
गोले बले सान्द्रे देहागारैकदेशयोः । देहमात्रे निवापे च गोलसिह्लकयोरपि । ओड्रपुष्पे च पुंसि
स्यात्क्लीबमाजीवनामयोः" इति मेदिनी ॥ षण्डे नपुंसके । पुं० । मतौ बुद्धौ । स्त्री० । तथा
निष्फले च पण्डः । पु० । पण–व्यवहारे । डप्रत्ययः । तस्य नेत्त्वम् । "षण्डः षण्डे धियि
स्त्री स्यात्" इति मेदिनी ॥ स्तम्बे वृक्षस्य मूलादारभ्य शाखान्ते भागे । शस्ते शंसनीये । न० ।
प्रकाण्डः । पु० । प्रकृष्टः काण्डः । प्रादिसमासः । "प्रकाण्डो न स्त्री विटपे मूलशाखान्तरे
तरोः । शस्ते" इति मेदिनी ॥ वदनामये मुखरोगभेदे । समूहे राशौ । अन्तरावेद्यां मातङ्ग-
युद्धार्थं मध्यवेदौ च । वरण्डः । पु० । वृ–वरणे, सेवायां वा । अण्डच् प्रत्ययः । "वरण्डो-
ऽप्यन्तरावेदौ समूहमुखरोगयोः" इति मेदिनी ॥ सारं नवनीतं जलं वा । पिच्छः मयूरपुच्छः
तयोः । एरण्डे स्वनामाख्याते वृक्षे । मस्तुनि दधिमण्डे । न० । तथा सर्वान्नानामग्ररसे आम-
लक्यां सुरायां शाकभेदे भूषायां च मण्डः । पु० । मन–बोधे, धृतौ वा । डप्रत्ययः ।
तस्य नेत्त्वम् । "मण्डः पञ्चाङ्गुले शाकभेदे क्लीबं तु मस्तुनि । आमलक्यां स्त्रियां मण्डाऽ-
थास्त्रियां सारपिच्छयोः" इति मेदिनी ॥ खगः सूर्यः, विहगो वा । दंष्ट्रिणी शूकरः, दंष्ट्रा-
युक्तो वा । तयोः । तथा मृताण्डजन्मनि मुनौ च । मार्तण्डः । पु० । मृते अण्डे भवः ।
अण्‌प्रत्ययः । शकन्ध्वादित्वात् पररूपम् । "मार्तण्डस्तपने क्रोडे" इति विश्वः । "मार्तण्डः
क्रोडसूर्ययोः" इति मेदिनी ॥ ११४ ॥ ११५ ॥</c>


;p{0131}
<v>राहौ दैत्यान्तरे मुण्डो मूर्ध्न्यस्त्री मुण्डिते त्रिषु ।
रण्डा स्याद्विधवौषध्योर्वितण्डा शाकभिद्यपि ॥ ११६ ॥</v>
<c>राहौ राहुग्रहे । क्वचित्तु "वाहौ" इति पाठः ।
दैत्यान्तरे दैत्यभेदे । मूर्ध्नि मस्तके । पु० न० । मुण्डिते केशच्छेदिते । त्रि० । तथा नापिते बोले
मुण्डायसे स्थाणुवृक्षे । पु० । महाश्रावणिकायां मुण्डरिकायां च । स्त्री० । मुण्डः । पु० ।
मुडि–केशादिच्छेदे, मर्दने वा । कर्मणि घञ्प्रत्ययः । "मुण्डो दैत्यान्तरे राहौ मूर्धमुण्डित-
योरपि" इति विश्वः । "मुण्डो दैत्यान्तरे राहुग्रहे ना मुण्डिते त्रिषु । मुण्डा मुण्डीरिकायां स्यात्
स्त्रियामस्त्री तु मूर्धनि" इति मेदिनी ॥ विधवा मृतपतिका स्त्री० । ओषधी मूषिकपर्णी तयोः ।
तथा धूर्ते विफले अर्द्धाङ्गविशिष्टतया छिन्नावयवे । त्रि । स्वार्थे कन् । अफलवृक्षादौ च रण्डा ।
स्यात् । स्त्री० । रण–गतौ, रवे वा । डप्रत्ययः । तस्य नेत्त्वम् । "रण्डा मूषिकपर्ण्यां च
विधवायां च योषिति" इति मेदिनी ॥ शाकभिदि कलम्बीशाके । अपिशब्दात् स्वपक्षाव्यवस्था-
पनेन परपक्षमात्रनिराकरणे कथाभेदे शिलाह्वये करवीर्यां च । वितण्डा । स्त्री० । विपूर्व-
तडि–आहतौ । अप्रत्ययः । "वितण्डा वादभेदे स्यात्कच्चीशाके शिलाह्वये । करवीर्यामपि स्त्री
स्यात्" इति मेदिनी ॥ ११६ ॥</c>


<v>शिखण्डौ तु शिखाबर्हौ शुण्डा करिकरः सुरा ।
;c{इति डान्ताः ॥}
आषाढो व्रतिनां दण्डे मासे मलयपर्वते ॥ ११७ ॥</v>
<c>शिखाचूडा । बर्हः बर्हं वा मयूरपिच्छम् । तयोश्च । शि-
खण्डः । पु० क्वचित् शिखाण्ड इति पाठः । शिखाममति । अम–गतौ । डप्रत्ययः । तस्य
नेत्वम् । षष्ठीतत्पुरुषः । वा शकन्ध्वादित्वात् पररूपम् । "शिखण्डो बर्हचूडयोः" इति
मेदिनी ॥ करिकरः हस्तिशुण्डः । सुरा मद्यः । तयोः । तथा मदनिर्झरे । पु० । मद्यपानगृहे ।
वेश्यायां सुरायां नलिन्यां कुट्टिन्यां जलहस्तिन्यां च । स्त्री० । शुण्डा । स्त्री० । शुण–गतौ ।
डप्रत्ययः । तस्य नेत्त्वम् । "शुण्डा पानगृहे मता । अप्यम्बुहस्तिनीवेश्याहस्तिहस्तसुरासु च"
इति मेदिनी ॥ इति डकारान्ताः समाप्ताः ॥ अथ ढान्तानाह ॥ व्रतिनां–दण्डेव्रतधारिणां–दण्डे ।
मासे स्वनामाख्याते चतुर्थे मासे । मलयपर्वते दक्षिणस्थे पर्वतभेदे च । आषाढः । पु० । आषाढी
पूर्णिमास्मिन् मासे । अण् प्रत्ययः । "आषाढो व्रतिनां दण्डे मासे मलयपर्वते" इति मेदिनी ॥ ११७ ॥</c>


<v>विचेष्टबालिशौ मूढौ राढा स्याद्दीप्तिदेशयोः ।
पण्डकञ्चुकिनौ षण्ढौ समूढः पुञ्जिते नवे ॥ ११८ ॥</v>
<v>भुग्नेऽनुपप्लुप्तेऽप्येष वाच्यलिङ्ग उदीर्यते ।
;c{इति ढान्ताः ॥}
अरुणो भास्करेऽनूरौ मञ्जिष्ठातिविषारुणा ॥ ११९ ॥</v>
<v>त्रिष्वारक्ते व्याकुलेऽथ सूक्ष्मे व्रीह्यन्तरेऽप्यणु ।
कीलकाग्र्याश्रिसीमासु स्यादाणिवदणिर्द्वयोः ॥ १२० ॥</v>
<c>विचेष्टः बालः । बालिशः मूर्खः, शिशुर्वा । तयोः । तथा जडे औरसे च मूढः । त्रि० । मुह–
मोहे, वैचित्ये वा । क्तप्रत्ययः । ढत्वम् । "मूढस्तु तन्द्रिते बाले" इति मेदिनी ॥ दीप्तिः
शोभा । देशः राढा इति ख्यातदेशभेदः तयोः । तथा पुरीभेदे गौडं राष्ट्रमनुत्तमं निरुपमा
तत्राऽपि राढापुरी" इति प्रबोधचन्द्रोदयः । राढा । स्त्री० । रह–त्यागे । घञ्‌प्रत्ययः ।
ढत्वम् । "राढा स्त्री सूक्ष्मशोभयोः" इति मेदिनी ॥ षण्डः नपुंसकम् । कञ्चुकी राज्ञामन्तः
पुराधिकारी, द्वारपालो वा । तयोश्च । षण्ढः । पुं० । "शण्ढः" इति क्वचित् पाठः । षण–
दाने, संभक्तौ वा । डप्रत्ययः । तस्य नेत्त्वम् । पृषोदरादित्वात् षत्वम् , शत्वं वा । "पण्ढः स्या-
त्पुंसि गोपतौ । आकृष्टाण्डे वर्षबरे तृतीयाप्रकृतावपि" इति मेदिनी ॥ पुञ्जिते राशीकृते । नवे
सद्यो जाते ॥ भुग्ने रोगादिना कुटिलीकृते । अनुपप्लुते अनुपद्रुते, उपपीडरहिते वा । क्वचित्‌
"निरुत्प्लवे" इति पाठः । तथा दमिते कृतविवाहे शोधिते मूढसहिते च समूढः । त्रि० ।
वाच्यलिङ्गः अभिधेयलिङ्गः । उदीर्यते कथ्यते । सम्पूर्वऊह–वितर्के, वह–प्रापणे वा ।
क्तप्रत्ययः । "समूढः पुञ्जिते भुग्ने सद्योजातेऽनुपप्लुते" इति मेदिनी ॥ इति ढकारान्ताः
समाप्ताः ॥ अथ णान्तानाह ॥ भास्करे सूर्ये । अनूरौ सूर्यसारथौ । तद्वत् गुडे सन्ध्यारागे निः
शब्दे दानवभेदे कुष्ठभेदे पुन्नागवृक्षे अव्यक्तरागे च । पु० । कुङ्कुमे सिन्दूरे च । न० । अरुणः ।
पु० । मञ्जिष्ठायाम् अतिविषायां तथा नदीभेदे श्यामाकायां कदम्बपुष्पायाम् । स्त्री० । आरक्ते
कृष्णमिश्रितरक्ते वर्णे । पु० । तद्वति च । त्रि० । व्याकुले च अरुणा । स्त्री० । ऋ–गतौ ।
उनन् प्रत्ययः । "अरुणोऽव्यक्तरागेऽर्के सन्ध्यारागेर्कसारथौ । निःशब्दे कपिले कुष्ठभेदे ना
गुणिनि त्रिषु । अरुणातिविषाश्यामामञ्जिष्ठात्रिवृतासु च" इति मेदिनी ॥ सूक्ष्मे सूक्ष्मपरिमा-
णवति । व्रीह्यन्तरे चिनाकाडनीश्यामाप्रभृतिसूक्ष्मधान्ये । अपिशब्दात् क्षुद्रे लेशे च स्त्रियाम्
अण्‌वी च । अणुः । पु० । "अणुर्व्रीहिविशेषे स्यात्पुंसि सूक्ष्मेऽभिधेयवत्" इति मेदिनी ॥
कीलकः आरा इति ख्यातः रथचक्राग्रस्थितः कीलकः । अग्रीः अग्रभागः कोटिः । आश्रिः
आश्रयः । सीमा अण्डकोषः, मर्यादा वा । तत्र च । आणिवत् अणिः स्यात् । पु० स्त्री० ।
अणति शब्दायते । अण–शब्दे । इन्प्रत्ययः । अत्रादेर्दीर्घतापीष्यते । तेन आणिः आणी च
"आणिराणिवदक्षाग्रकीलाश्रिसीमसु द्वयोः" इति मेदिनी ॥ ११८–१२० ॥</c>


;p{0132}
<v>अभीक्ष्णं तु भृशे नित्ये स्यादिन्द्राणीन्द्रयोषिति ।
स्त्री बन्धे सिन्धुवारे च चक्षुर्दर्शनमीक्षणम् ॥ १२१ ॥</v>
<c>भृशे अति-
शये । नित्ये सतते । तद्वति द्रव्ये च । अभीक्ष्णम् । त्रि० । अभि क्ष्णौति । क्ष्णु–तेजने ।
असुप्रत्ययः । दीर्घः । "अभीक्ष्णं भृशे नित्येऽथ तद्युक्तक्रिययोरपि" इति मेदिनी । एष
अभीक्ष्णशब्दस्तु अव्ययश्च भवति । अजयस्तु अभीक्ष्णशब्दमनव्ययमप्याह । "अभीक्ष्णं तु
पौनःपुन्ये सर्वदार्थे च दृश्यते" इति अनव्ययप्रकरणे पाठात् ॥ इन्द्रयोषिति शचीनाम्न्या-
मिन्द्रपत्न्याम् । स्त्रीबन्धे स्त्रीकरणे । सिन्धुवारे स्वनामाख्याते वृक्षे । चकारात् स्थूलैलायां सूक्ष्मैलायां
गौर्यादिषु षोडशमातृकासु मध्ये आद्यायां मातृकायां च । इन्द्राणी । स्त्री० । इन्द्रस्य
पत्नी । ङीष्‌ । आनुक् च । "इन्द्राणी करणे स्त्रीणां पौलोमीसिन्धुवारयोः" इति
मेदिनी ॥ चक्षुर्नेत्रम्" दर्शनं चक्षुःपथसम्मुखीकरणम् । तयोश्च । ईक्षणम् । न० ।
ईक्ष–दर्शने । भावे ल्युट्प्रत्ययः । "ईक्षणं दर्शने दृशि" इति मेदिनी ॥ १२१ ॥</c>


;p{0133}
<v>उन्मूलनेऽप्युद्धरणमुष्णं दक्षेऽपि नाऽऽतपे ।
साधने गीतनृत्यप्रभेदे कायस्थकर्मणि ॥ १२२ ॥</v>
<v>करणं पुंसि सङ्कीर्णे कल्याणं काञ्चने शुभे ।
कृष्णो वर्णे हरौ व्यासे कृष्णं मरिचलोहयोः ॥ १२३ ॥</v>
<c>उन्मूलने उत्पाटने, उद्गतमूलकरणे वा । अपिशब्दात्‌ मुक्तौ वमने ऋणशुद्धौ वा-
न्तेऽन्नादौ च उद्धरणम् । न० । उद्पूर्वहृ–हरणे । भावे ल्युट्प्रत्ययः । "स्यादुद्ध-
रणमुद्धारवान्तान्नोन्मूलनेष्वपि" इति मेदिनी ॥ दक्षे आलस्यरहिते कुशले । त्रि० ।
आतपे सूर्याद्यालोके । अपिशब्दात् ग्रीष्मे ऋतौ पलाण्डौ नरकभेदे शीतभिन्ने स्पर्शे
च । पु० । उष्णम् । न० । उष–दाहे, वधे वा । नक्‌प्रत्ययः । "उष्णो ग्रीष्मे पुमान्द-
क्षाशीतयोरन्यलिङ्गकः" इति मेदिनी ॥ साधने क्रियानिष्पत्तौ साक्षात्‌ अव्यवधानेन
साधने व्याकरणोक्ते कारकभेदे । गीतं गानं, नृत्यं नर्तनं तयोः । प्रभेदे कायस्थकर्म्मणि कायक-
र्मादौ करणे । संकीर्णे शूद्राविशोः सुते शूद्रायामुत्पादिते जातिभेदे वा । पु० । तथा वर्णे
हेतौ क्षेत्रे इन्द्रिये गात्रे ज्योतिषोक्तेषु बवबालवादिष्वेकादशसु तिथ्यर्धेषु च । करणम् । न० ।
कृ–करणे । ल्युट्प्रत्ययः । "करणं हेतुकर्मणोः । बालवादौ हस्तलेपे नृत्यगीतप्रभेदयोः । क्रिया-
भेदेऽन्द्रियक्षेत्रकायसंवेशनेषु च । कायस्थे साधने क्लीबं पुंसि शूद्राविशोः सुते" इति मेदिनी ॥
काञ्चने स्वर्णे । शुभे मङ्गले । तथा अक्षये । शुभयुक्ते । त्रि० । कल्याणम् । न० । कल्ये-
प्रातः अण्यते शब्द्यते । अणशब्दे । घञ्प्रत्ययः । "कल्याणमक्षये स्वर्णे मङ्गलेऽपि नपुंसकम्"
इति मेदिनी ॥ वर्णे कालवर्णे । हरौ वासुदेवे । व्यासे वेदव्यासे । तथा "कृषिर्भूवाचकः शब्दः
णश्च निर्वृतिवाचकः । तयोरैक्यं परं ब्रह्म कृष्ण इत्यभिधीयते" इत्युक्ते परब्रह्मणि अर्जुने मध्यम-
पाण्डवे । काके कोकिले करमर्दके वृक्षे नीले कालागुरुणि अशुभकर्मणि च कृष्णः । पु० ।
मरिचः प्रसिद्धः । लोहः धातुभेदः तयोः । तथा नीलाञ्जने च कृष्णम् । न० ॥ १२२ ॥ १२३ ॥</c>


<v>पिप्पली द्रौपदी कृष्णा हस्तसूत्रेपि कङ्‌कणम् ।
श्रुतिराधेययोः कर्णः पिप्पल्यां जीरके कणा ॥ १२४ ॥</v>
<c>पिप्पली कणा । द्रौपदी द्रुपदराजात्मजा । तयोः । तथा नीलीवृक्षे द्राक्षायां नीलपुनर्नवायां
कृष्णजीरके गम्भार्यां कटुकायां राजसर्षपे पर्पट्यां काकोल्यां सोमराज्यां च कृष्णा । स्त्री० ।
कृष–आकर्षणे, विलेखने वा । नक्‌प्रत्ययः । "कृष्णः सत्यवतीपुत्रे वायसे केशवेऽर्जुने । कृष्णा
स्याद् द्रौपदीनीलीकणाद्राक्षासु योषिति । मेचके वाच्यलिङ्गः स्यात्क्लीबं मरिचलोहयोः"
इति मेदिनी ॥ हस्तसूत्रे करभूषणे । अपिशब्दात् भूषणमात्रे मण्डले च कङ्कणम् । न० । कं
शुभं कणति । कंशब्दोपपदकण–गतौ । अच्‌प्रत्ययः । "कङ्कणं करभूषायां सूत्रमण्डलयोरपि"
इति मेदिनी ॥ श्रुतिः श्रोत्रेन्द्रियम् । राधेयः राधया पुत्रत्वेन पालितः अङ्गदेशाधिपः पृथासुतः ।
तयोः । तथा अरित्रे केनिपातके सूर्यात्मजे त्रिभुजक्षेत्रे मुजकोटिभिन्नायां तिर्यग्रेखायां च । कर्णः ।
पु० । कृ–करणे । नन्प्रत्ययः । कर्ण–भेदने । अच्‌प्रत्ययः । अथवा कीर्यते शब्दग्रहणाय ।
कृ–विक्षेपे, विज्ञाने वा । नन्प्रत्ययः । "कर्णः पृथाज्येष्ठपुत्रे सुवर्णालौ श्रुतावपि" इति मे-
दिनी ॥ पिप्पल्यां स्वनामख्यातायाम् । जीरके धान्यादेरतिसूक्ष्मांशे लेशे । पु० । वनजीरके श्वेत-
जीरके च कणा । स्त्री० । कण–निभीलने । अच्‌प्रत्ययः । कणा जीरककुम्भीरमक्षिकापिप्पलीषु च"
इति मेदिनी ॥ १२४ ॥</c>


;p{0134}
<v>कोणोऽश्रौ वाद्यलगुडे वधे हेतौ च कारणम् ।
ग्रहणं स्वीकृतौ हस्ते गुणः स्याद्रज्जुसूदयोः ॥ १२५ ॥</v>
<c>अश्रौ वस्त्रादेरग्रभागे, गृहादिकोणे वा । वाद्ये येन धनुराकृतिना काष्ठेन
वीणादयो वाद्यन्ते तस्मिन् वादनसाधने काष्ठे । लगुडे दण्डाकारे काष्ठनिर्मिते पदार्थे । तथा
गृहादीनामेकदेशे अस्त्राणामग्रभागे मङ्गलग्रहे च कोणः । पु० । कुण–शब्दे, उपकरणे वा । करणे
घञ्‌प्रत्ययः । कर्तरि अच्‌ प्रत्ययो वा । "कोणो वाद्यप्रभेदे स्याद्वीणादीनां च वादने । एकदेशे
गृहादीनामश्रौ च लगुडेऽपि च" इति मेदिनी ॥ वधे नाशे । हेतौ कारणे । चकारात् साधने
इन्द्रिये देहे कर्मणि वाद्यभेदे हिंसायां यातनायां च । स्त्री० । कारणम् । न० । कृ–करणे ।
णिच्‌प्रत्ययः । करणे ल्युट्प्रत्ययो वा । "कारणं करणे हेतुवधयोश्च नपुंसकम् । स्त्रीयातना-
याम्" इति मेदिनी ॥ स्वीकृते अङ्गीकृते । हस्ते करे । तद्वत् आदाने आदरे ज्ञाने बन्धने चन्द्र-
सूर्ययोर्ग्रासे इन्द्रिये च ग्रहणम् । न० । ग्रह–आदाने । भावादौ ल्युट्प्रत्ययः । "ग्रहणे
स्वीकारादरकरोपरागोपलब्धिवन्दिषु" इति मेदिनी ॥ रज्जुः बन्धनसाधनं दाम । सूदः सूपका-
रकः । तयोः । तथा । धनुषो मौर्व्यां शौर्यादिधर्मे राज्ञां सन्धिविग्रहादिषु षट्सु साधनेषु ज्ञान-
विनयादिषु अप्रधाने न्यायमते रूपादिषु चतुर्विंशतिपदार्थेषु आवृत्तौ तन्तौ उत्कर्षे दूर्वायां च ।
गुणः । पु० । गुण–मन्त्रणे आम्रेडने वा । अच्‌प्रत्ययः, घञ्‌ वा । "गुणो मौर्व्यामप्रधाने रूपादौ सूद-
इन्द्रिये" इति मेदिनी ॥ १२५ ॥</c>


<v>अङ्गुष्ठानामिकोन्माने गोकर्णोऽहौ मृगेऽपि च ।
नासिकाघ्रातयोर्घ्राणं चूर्ण गन्धयुतावपि ॥ १२६ ॥</v>
<c>अङ्गुष्ठानामिकोन्माने अनामिकायुतविस्तृताङ्गुष्ठमाने । अहौ
सर्पे । मृगे मृगभेदे । अपिशब्दात् अश्वतरे गणदेवताभेदे शैवे तीर्थभेदे च गोकर्णः । पु० ।
गौर्नेत्रं कर्णो यस्य । "गोकर्णोश्वतरे सर्पे सारङ्गे च गणान्तरे । अङ्गुष्ठानामिकोन्माने गोकर्णो
मूर्विकोषधौ" इति मेदिनी ॥ नासिका प्रसिद्धा । आघ्रातः आक्रान्तः गृहीतगन्धो वा तयोश्च ।
घ्राणम् । न० । घ्रायतेऽनेन । घ्रा–गन्धग्रहणे । ल्युट्प्रत्ययः । "घ्राणं क्लीबं नासिकायां घ्राते-
स्याद्वाच्यलिङ्गकम्" इति मेदिनी ॥ गन्धयुतौ गन्धवति द्रव्ये । अपिशब्दात् पेषणजाते रजसि
धूलौ ताम्बूलचर्वणोपयोगिद्रव्ये कपर्दके च चूर्णम् । न० । चूर्ण–पेषणे । घञ्प्रत्ययः ।
"चूर्णः कपर्दके । चूर्णो धूलौ क्षारभेदे चूर्णा निवासयुक्तिषु" इति मेदिनी ॥ १२६ ॥</c>


;p{0135}
<v>वेदांशे बह्‌वृचादौ च ब्रघ्ने पादेऽपि चास्त्रियाम् ।
चरणश्चीर्णपर्णस्तु खर्जूरपिचुमन्दयोः ॥ १२७ ॥</v>
<c>वेदांशे वेदैकदेशे शाखारूपे ग्रन्थे । बह्‌वृचादौ ऋग्वेदे । ब्रघ्ने वृक्षमूले । पादे च । अपिशब्दात्‌
वेदाध्येतरि जने गोत्रे गतौ भक्षणे आचारे शीले च चरणः । पु० न० । चर–गतौ
करणे ल्युट्प्रत्ययः । "चरणोऽस्त्री बह्‌वृचादौ मूले गोत्रे पदेऽपि च । भ्रमणे भक्षणे
चाऽपि नपुंसक उदाहृतः, इति मेदिनी ॥ खर्जूरः द्रुमभेदः । पिचुमन्दः निम्बः तयोश्च ।
चीर्णपर्णः । पु० । चीर्णमिव पर्णमस्य । "चीर्णपर्णस्तु निम्बेऽपि खर्जूरीभूरुहे पुमान्"
इति मेदिनी ॥ १२७ ॥</c>


<v>जेतरीन्द्रेऽर्जुने जिष्णुर्झूणिः कठिनपूगयोः ।
तरुणः कुब्जपुष्पेऽपि त्राणं रक्षितरक्षयोः ॥ १२८ ॥</v>
<c>जेतरि जित्वरे । इन्द्रे शक्रे । अर्जुने स्वनामाख्याते वृक्षे ।
तथा विष्णौ सूर्य्ये वसुषु च जिष्णुः । पु० । जिस–सेके । रस्नुप्रत्ययः । "जिष्णु र्ना
वासवेर्जुने । जित्वरे वाच्यवत्" इति मेदिनी ॥ कठिनः क्रूरः । पूगः क्रमुकः तयोश्च । झूणिः
पु० । क्वचित् "जूर्णिः" "झणिः" इति पाठः । झूण–ग्रहे, पिधाने वा । इण्प्रत्ययः ।
"झूणिः क्रमुकभेदेऽपि दुष्टदैवप्रतावपि" इति विश्वः ॥ कुब्जपुष्पे महासहपुष्पे । अपिशब्दात्‌
एरण्डवृक्षे स्थूलजीरके नूतने यूनि । त्रि० । दन्तीवृक्षे च तरुणः । पु० । तृ–तरणे, प्लवने
वा । उनन्‌प्रत्ययः । "तरुणं कुब्जपुष्पे ना रुवुके यूनि तु त्रिषु" इति मेदिनी ॥ रक्षितः
पालितः, उपाधिभेदो वा । रक्षः पालनः तयोश्च । त्राणम् । न० । त्रै–पालने । ल्युट्प्र-
त्ययः । "त्राणं तु त्रायमाणायां रक्षणे रक्षितेऽपि च" इति मेदिनी ॥ १२८ ॥</c>


<v>दुर्वर्णं रजकेऽपि स्याद्रुणोलिः कच्छपी द्रुणी ।
द्युमणौ तरणिः पुंसि कुमारीनौकयोः स्त्रियाम् ॥ १२९ ॥</v>
<c>रजके राग-
कारके जातिभेदे । क्वचित्तु "रजते" इति पाठः । रजते रूप्ये । अपिशब्दात् एलवालुके मलिने
दुष्टवर्णवति च । त्रि० । दुर्वर्णम् । न० । दुष्टोऽपि वर्ण्यते रज्यतेऽनेन दुष्टं मलिनं वा वर्ण-
यति शुभ्रतापादनेन रूपान्तरं करोति । दुर्पूर्ववर्ण–वर्णने । घञ्प्रत्ययः । "दुर्वर्णा त्रिष्वसद्वर्णे
क्लीबमैलेयरूप्ययोः" इति मेदिनी ॥ अलिः भ्रमरः । तस्मिन् । द्रुणः । पु० । द्रुण–कुटि-
लीकरणे । कप्रत्ययः । "अलिनि द्रुणः" इति मेदिनी ॥ कच्छपी प्रसिद्धा । तस्याम् । तथा
कर्णजलौकायां काष्ठाम्बुवाहिन्यां च । द्रुणी । स्त्री० । द्रुण–कुटिलीकरणे । कप्रत्ययः ।
गौरादित्वात्‌ ङीष्‌ । "द्रुण्यम्बुद्रोणीकच्छप्योः" इति मेदिनी ॥ द्युमणौ सूर्ये । पु० । कुमारी
घृतकुमारी । नौका प्रसिद्धा तयोः । तथा भेलके अर्कवृक्षे किरणे ताम्रे पद्मचारिण्यां च तरणिः ।
पु० । तृ–तरणे । अणिप्रत्ययः । "तरणिर्द्युमणौ पुंसि कुमारीनौकयोः स्त्रियाम्" इति मेदिनी
॥ १२९ ॥</c>


;p{0136}
<v>काष्ठागारेऽम्बुवाहिन्यां शैलसन्धौ च योषिति ।
द्रोणी न स्त्री मानभेदे द्रोणः काके कृपीपतौ ॥ १३० ॥</v>
<c>काष्ठागारेऽम्बुवाहिन्यां काष्ठादिरचिते नौकाजलसेचनीपात्रे । शैलसंधौ शैलजनामग-
न्धद्रव्ये । तथा जलाद्याधारे पात्रभेदे नदीभेदे च द्रोणी । स्त्री० । द्रोणिरप्यत्र । द्रुण–कुटि-
लीकरणे । इण्प्रत्ययः । वा ङीष्‌ । "द्रोणी काष्ठाम्बुवाहिन्यां गवां घासभुजि स्थितौ" इति
मेदिनी ॥ मानभेदे आढकचतुष्टये परिमाणे । काके द्रोणाख्ये वायसे । कृपीपतौ द्रोणाचार्ये ।
तथा भारतप्रसिद्धे स्वनामाख्याते योद्धृभेदे वृश्चिके मेघभेदे वृक्षभेदे जलाशयभेदे च द्रोणः ।
पु० । द्रुण–कुटिलीकरणे । अच्‌प्रत्ययः । "द्रोणोऽस्त्रियामाढके स्यादाढकानां चतुष्टये ।
पुमान् कृपीपतौ दग्धकाके स्त्री नीवृदन्तरे" इति मेदिनी ॥ १३० ॥</c>


<v>दक्षिणा दिशि दाने च दक्षिणः सरलेऽपि च ।
असती स्याद्धर्षणी च धर्षणं निकृतौ रते ॥ १३१ ॥</v>
<c>दिशि याम्यदिशि ।
दाने यज्ञशेषे कर्मणः साङ्गतार्थं देये द्रव्ये । चकारात्‌ यज्ञपत्न्यां प्रतिष्ठायां दक्षिणकालि-
कायां रुचिप्रजापतेः कन्यायां परिक्रयद्रव्ये नायिकाभेदे च दक्षिणा । अव्ययम् । वा ।
स्त्री० ॥ सरले स्वनामाख्याते वृक्षे । अपिशब्दात् सर्वनायिकासु समानुरागे नायकभेदे
मध्यदेशाद्दक्षिणे देशे शरीरस्य दक्षिणभागे अनुत्तरे परच्छन्दानुवर्तिनि अवामभागस्थे औ-
दार्यवति च । त्रि० । दक्षिणः । पु० । दक्ष–वृद्धौ, शीघ्रार्थे वा । इनन् प्रत्ययः । "दक्षिणो दक्षिणो-
द्भूतसरलच्छन्दवृत्तिषु । आरामे त्रिषु यज्ञादिविधिदाने दिशि स्त्रियाम्" इति मेदिनी ॥ असती भिन्नपति-
व्रता अभिसारिका स्त्री । तस्यां च । धर्षणी स्यात् । स्त्री० ॥ निकृतौ वञ्चायाम् । रते रमणे तथा
परिभवे च धर्षणम् । न० । धृष–क्रोधे, अभिभवे वा । भावे ल्युट्प्रत्ययः । कर्मणि ल्युट् च ।
"धर्षणं स्यात्परिभवे रतेऽसत्यां तु धर्षणी" इति मेदिनी ॥ १३१ ॥</c>


<v>बुद्धमन्त्रे नाडिकायां धारणाऽथ च मज्जने ।
निर्वाणं निर्वृतौ मोक्षे प्रघणोऽस्त्रग्रहांशयोः ॥ १३२ ॥</v>
<c>बुद्धमन्त्रे संसारमुक्तिसाधनार्थं
भगवता शाक्यमुनिना उक्ते धर्मविशेषे । "यमादिगुणसंयुक्ते मनसः स्थिंतिरात्मनि । धारणा प्रोच्यते
सद्भिर्योगशास्त्रविशारदैः" इत्युक्तायामात्मनि चित्तस्य स्थितौ वा । नाडिकायां ( कलम्बी ) शाके,
पट्टशाके वा । श्रेणौ च । स्त्रियां ङीष्‌ । "कुसुम्भं नाडिकाशाकम्" इति स्मृतिः । तथा मर्यादायां
न्याय्यपथस्थितौ निश्चये च धारणा । स्त्री० । धृ–धारणे, स्थितौ वा । णिच्‌युच्‌प्रत्ययौ ।
"धारणी नाडिकायां स्याद्बुद्धोक्तमन्त्रभिद्यपि । धारणाङ्गे च योगस्य न पुंसि स्याद्विधारणे" इति
मेदिनी ॥ मज्जने गजमज्जने । निर्वृतौ निर्वृत्ते । मोक्षे मुक्तौ । तद्वत् आत्यन्तिकमोक्षे एकान्तसुख-
स्वरूपे निर्वृत्तौ विनाशे कर्दमे च । न० । शान्ते निश्चले शून्ये विश्नान्ते च । त्रि० । निर्वाणम् ।
न० । निपूर्ववा–गतौ । भावे क्तप्रत्ययः । निपातनात् नत्वणत्वे च । "निर्वाणमस्तङ्गमने निवृतौ
गजमज्जने । सङ्गमे चापवर्गे च" इति मेदिनी ॥ अस्त्रं लोहमुद्गरम् । गृहांशं बहिर्द्वारप्रकोष्ठकः अ-
लिन्दः तयोश्च । प्रघणः । पु० । प्रपूर्वहन–वधे, गतौ च । अप्‌प्रत्ययः । निपातनात् कुत्वणत्वे ।
मतान्तरे अणत्वम् । "प्रघनः" वाप्यत्र । "प्रघणस्ताम्रकुम्भे स्यादलिन्दे लोहमुद्गरे" इति मेदिनी
॥ १३२ ॥</c>


;p{0137}
<v>बोले वाते बले प्राणः पूर्णे पुं भूम्नि चासुषु ।
पर्णं पक्षे च पत्रे च प्रोक्षणं सेचने वधे ॥ १३३ ॥</v>
<c>बोले गन्धरसे, गन्धरसद्रव्यभेदे वा । वाते वायुमात्रे । बले देहजे सामर्थ्ये । पूर्णे
पूरिते । पु० । भूम्नि आसुषु हृदयस्थे नासाग्रवर्तिनि वायौ, पञ्चवृत्तके देहस्थे वायुभेदे वा ।
तथा काव्यजीवने रसे इन्द्रिये च प्राणः । पु० । प्रपूर्वअन–जीवने । घञ्प्रत्ययः । णत्वं च ।
"प्राणो हृन्मारुते बोले काव्यजीवेऽनिले बले । पुँल्लिङ्गः पूरिते वाच्यलिङ्गः पुंभूम्नि चात्मसु" इति
मेदिनी ॥ पक्षे पक्षिणां पक्षपत्रे । पत्रे लेखनाधारे द्रव्ये च पर्णम् । न० । पृं–पालने, पूर्तौ
वा । नप्रत्ययः । पर्ण–हरितभावे । अच्‌प्रत्ययो वा । "पर्णः पत्रं किंशुके ना" इति
मेदिनी ॥ सेचने समन्तात् सेचने । वधे यज्ञार्थं पशूनां हनने च । प्रोक्षणम् । न० । प्रपूर्व-
उक्ष–सेचने । ल्युट् प्रत्ययः । "प्रोक्षणं सेचने वधे" इति मेदिनी ॥ १३३ ॥</c>


<v>ग्रन्थे कार्षापणे चास्त्री पुराणमनवे त्रिषु ।
पार्ष्णिः पादे व्यूहपृष्ठे वाणी व्यूतिश्च भारती ॥ १३४ ॥</v>
<c>ग्रन्थे व्यासा-
दिप्रणीते शास्त्रभेदे । तत्तु । "सर्गश्च प्रतिसर्गश्च वंशो मन्वन्तराणि च । वंशानुचरितं चैव
पुराणं पञ्चलक्षणम्" इत्युक्तम् । कार्षापणे पणे, षोडशसु पणेषु वा । पु० न० । अनवे
अनूतने च । पुराणम् । त्रि० । पुरा भवः । ट्युप्रत्ययः । निपातनात्‌ तुट् न । पुरा नी-
यते । नीप्रापणे । डप्रत्ययो वा । णत्वम् । "पुराणं पञ्चलक्षणम् । पणे पुंसि त्रिषु प्रत्ने"
इति मेदिनी ॥ पादे पादग्रन्थे, गुल्फस्याधोभागे वा । व्यूहपृष्ठे सैन्यपृष्ठे । तथा पृष्ठे जिगीषायां
च । पु० । पार्ष्णिः । पु० स्त्री० । पृष–सेके । निप्रत्ययः । णत्वम् । निपातनात् वृद्धिः ।
"पार्ष्णिः स्यादुन्मदस्त्रियाम् । स्त्रियां द्वयोः सैन्यपृष्ठे पादग्रन्थ्यधरेऽपि च" इति मेदिनी ॥
व्यूतिर्वस्त्रादिवपनकर्म वपनं वा । भारती वाक्यम् । तयोश्च । तथा वापदण्डे वेम्नि सरस्वत्यां च ।
वाणी । स्त्री० । वण–शब्दे । इण्‌प्रत्ययः । वा ङीष्‌ । "वाणिः स्याद्व्यूतिभारत्योर्वाणि-
र्मूले बलाहके" इति विश्वः ॥ १३४ ॥</c>


<v>मन्त्रान्यवेदे विप्रौघे क्लीबं ना ब्राह्मणो द्विजे ।
लिङ्गाग्रेऽलिञ्जरे मौक्तिकादौ स्त्रीपुंसयोर्मणिः ॥ १३५ ॥</v>
<c>मन्त्रान्यवेदे वेदभागविशेषे । विप्रौधे ब्रह्मसङ्घाते ।
न० । द्विजे विप्रे च । तथा फञ्जिकायां पृक्कायां ब्राह्मणपत्न्याम् । स्त्री० । ब्राह्मणः । पु० ।
ब्रह्म वेदं शुद्धं परचैतन्यं वा वेत्त्यधीते वा । अण्‌प्रत्ययः । ब्रह्मणो जाताविति न टिलोपः ।
ब्रह्मणो मुख जातत्वात् ब्रह्मणोऽपत्यम् । अण्‌ प्रत्ययः । तेन न टिलोपः । "ब्राह्मणं ब्रह्मसङ्-
घाते वेदभागे नपुंसकम् । भूमिदेवे तु पुँल्लिङ्गः फञ्जिका पृक्कयोः स्त्रियाम्" इति मेदिनी ।
लिङ्गाग्रे लिङ्गकोट्याम् । अलिञ्जरे मृन्मयपात्रभेदे । मौक्तिकादौ रत्ने । अजागलस्तने अविग्रीवा-
स्तने । अपिशब्दात्‌ नागभेदे मणिबन्धे च मणिः । पु० स्त्री० । मण–अव्यक्तशब्दे । इन्
प्रत्ययः । स्त्रीत्वपक्षे वा ङीष्‌ । "मणिः स्त्रीपुंसयोरश्वजातौ मुक्तादिकेऽपि च । कण्ठदेशस्तने-
ऽजाया लिङ्गाग्रेऽलिञ्जरेऽपि च" इति मेदिनी ॥ १३५ ॥</c>


;p{0138}
<v>अजागलस्तने चापि मसृणौ मृद्वकर्कशौ ।
निश्मश्रुपुरुषोद्दंशौ मत्कुणावथ रोहिणी ॥ १३६ ॥</v>
<c>मृदुः स्निग्धः । अकर्कशः कोमलः
कार्कश्यरहितो वा । तयोश्च । तथा अतस्याम् । स्त्री० । मसृणः । त्रि० । मस–परिणामे, परि-
माणे वा । ऋण्‌ प्रत्ययः । सम्पूर्वऋण–गतौ । कप्रत्ययो वा । पृषोदरादित्वात् साधुः । "मसृ-
णोऽकर्कशे स्निग्धे त्रिषूमायां तु योषिति" इति मेदिनी ॥ निश्मश्रुपुरुषः श्मश्रुरहितपुरुषः । उद्दंशः
मस्तकदंशकः । ( उकुण ) निर्विषाणेभः कीटभेदो वा । तयोश्च । मत्कुणः । पु० । मद–क्विप्‌
कुणयति । कुण आभाषणे, मन्त्रणे च । अच्‌प्रत्ययः । "मत्कुणो निर्विषाणेभे निश्मश्रुपुरुषेऽपि च ।
उद्दंशे नारिकेले च" इति मेदिनी ॥ १३६ ॥</c>


<v>नक्षत्रे रोहितायां च रणः क्वणनयुद्धयोः ।
लक्ष्मणा सारसी दाशरथिः श्रीमांश्च लक्ष्मणः ॥ १३७ ॥</v>
<c>नक्षत्रे अश्विन्यवधिके चतुर्थे नक्षत्रे । रोहितायां
रक्तवर्णवत्यां स्त्रियाम् । चकारात् विद्युति स्त्रीगव्यां कटुतुम्ब्यां लतायां सोमवल्के हरीतक्यां का-
श्मर्यां मञ्जिष्ठायां च रोहिणी । स्त्री० । रुह–उद्भवे, जाते वा । इनन्‌प्रत्ययः । गौरादित्वात् ङीष्‌ ।
"रोहिणी कण्ठरुग्भिदि । तडित्कटुम्भरासोमवल्केषु लोहिता गवेः" इति मेदिनी । क्वणनं नादः ।
युद्धः समरः । तयोः । तथा कोणे क्वणे गतौः च रणः । पु० । रण–रवे । रण्यते
शब्द्यतेऽत्र । घञर्थे कप्रत्ययः । "रणः कोणे क्वणे पुंसि समरे पुन्नपुंसकम्" इति मेदिनी ॥
सारसी सारसपक्षिणी । तस्याम् । स्त्री० । लक्ष्मणा । दाशरथिः दशरथपत्न्याः सुमित्रायाः
स्वनामाख्यातः पुत्रः । श्रीमान् श्रीयुक्तः । तयोश्च । चकारात् चिह्ने प्रधाने श्वेतकण्टकार्यां च
लक्ष्मणः । पु० । लक्ष–दर्शने, अङ्कने च । मनिन्‌प्रत्ययः । स्वार्थे अण् च । "लक्ष्मणा
त्वोषधीभेदे सारस्यामपि योषिति । रामभ्रातरि पुंसि स्यात्सश्रीके चाभिधेयवत्" इति मेदिनी ॥
॥ १३७ ॥</c>


<v>छागेऽपि लम्बकर्णः स्याद्वेणुर्वंशे नृपान्तरे ।
वाणा झिण्ट्यां शरे वाणो वृष्णिर्यादवमेषयोः ॥ १३८ ॥</v>
<c>छागे अजे । अपिशब्दात् हस्तिनि राक्षसे श्येनपक्षिणि अङ्कोटवृक्षे लम्ब्रश्रोत्र-
वति । त्रि० । लम्बकर्णः स्यात् । पु० । लम्बः कर्णो यस्य । "लम्बकर्णः स्मृतोऽङ्‌को
टपादपेयुगलेऽपि च" इति मेदिनी ॥ वंशे त्वक्सारे, तृणजातिभेदे वा । नृपान्तरे राजभेदे ।
तथा वंशीवाद्ये च वेणुः । पु० । वेण–वाद्यादाने । उण्‌प्रत्ययः । "वेणुर्नृपान्तरे । त्वक्-
सारेपि च पुंसि स्यात्" इति मेदिनी ॥ झिण्ट्यां नीलझिण्ट्याम् । वाणा ॥ स्त्री० ॥ शरे
काण्डे । तथा गवां–स्तने दैत्यभेदे केवले वह्नौ भद्रमुञ्जे कादन्बरीग्रन्थकारके कविभेदे च
वाणः । पु० । वण–शब्दे । घञ्‌प्रत्ययः । "वाणः स्याद्गोस्तने दैत्यभेदे केवलकाण्डयोः ।
वाणा तु वाणमूले स्त्री नीलझिण्ट्यां पुनर्द्वयोः" इति मेदिनी ॥ यादवः यादववंशीयः
श्रीविष्णुः । मेषः एडकः तयोश्च । वृष्णिः । पु० । वृष–प्रजननसामर्थ्ये । निप्रत्ययः ।
किच्च । "वृष्णिः पाषाण्डचण्डयोः । त्रिषु ना । यादवे मेषे" इति मेदिनी ॥ १३८ ॥</c>


;p{0139}
<v>कर्णे श्रुतौ च श्रवणं शरणं मारणेऽपि च ।
श्रेणिः पङ्क्तौ सेकपात्रे न क्लीबं कारुसंहतौ ॥ १३९ ॥</v>
<c>कर्णे
शब्दग्राहकेन्द्रियभेदे । श्रुतौ श्रवणेन्द्रियजन्ये । चकारात् अश्विन्यादिषु द्वाविंशे नक्षत्रे मुण्डरिका-
वृक्षे च । स्त्री० । श्रवणम् । न० । शृणोत्यनेन । श्रु–श्रवणे, गतौ वा । ल्युट्प्रत्ययः ।
"श्रवणं स्याच्छुतौ कर्णे नक्षत्रे न नपुंसकम्" इति मेदिनी ॥ मारणे घातके । अपिशब्दात्‌
गृहे रक्षके रक्षणे वधे प्रसारण्याम् । स्त्री० । शरणम् । न० । शृ–हिंसने । ल्युट्प्रत्ययः ।
"शरणं गृहरक्षित्रोर्वधरक्षणयोरपि" इति मेदिनी ॥ पङ्क्तौ छिद्रसहितायां पङ्क्तौ । सेकपात्रे
जलसेचकपात्रभेदे । कारुसंहतौ समानशिल्पिसमूहे च । श्रेणिः ॥ स्त्री० । पु० ।
"श्रेणी" इति क्वचित् पाठः । श्रि–सेवने । निप्रत्ययः । वा ङीष्‌ । "श्रेणिः स्त्रीपुंसयोः
पङ्क्तौ समानशिल्पिसंहतौ" इति मेदिनी ॥ १३९ ॥</c>


<v>कषे मासचतुष्के च शाणः शोणो नदेऽरुणे ।
पक्वे श्राणं यवाग्वां स्त्री श्रीपर्णं गणिकारिका ॥ १४० ॥</v>
<c>कषे कषपाषाणे शस्त्रादीनां निक-
र्षणेन तीक्ष्णीकरणयन्त्रभेदे । क्वचित् "कर्षे" इति पाठः । मासचतुष्के मासचतुष्टये । तथा
शणसूत्रनिर्मिते वस्त्रादौ च शाणः । पु० शणेन निर्वृत्तः । अण्‌प्रत्ययः । "शाणो मासच-
चतुष्टये । लोहादीनां च निकषे" इति मेदिनी । नदे नदभेदे । अरुणे ईषत् रक्तवर्णे ।
तथा सिन्दूरे रुधिरे रक्तेक्षौ मङ्गलग्रहे अहौ चित्रके श्योनाकवृक्षं वनहरिद्रायां च स्त्री ।
शोणः । पु० । शोण–गतौ अच्‌प्रत्ययः । "शोणः कृशानौ श्योनाके लोहिताश्वे
नदे पुमान् । त्रिषु कोकनदच्छाये" इति मेदिनी ॥ पक्वे कृतपाके, परिणते वा । यवाग्वां
षड्गुणजलपक्वे द्रवभेदे च । स्त्री० । श्राणम् । न० । श्रा–पाके । ल्युट्प्रत्ययः । "श्राणं
पक्वे यवाग्वां स्त्री" इति मेदिनी ॥ गणिकारिका गणिकारी द्रुमः अग्निमन्थवृक्षः । पद्मं कमलम् ।
तत्र च । श्रीपर्णम् । न० पु० । श्रीर्लक्ष्मीः पर्णे दलेऽस्य । अथवा श्रीयुक्तं पर्णमस्य ।
"श्रीपर्णी काश्मरी कुम्भे क्लीबे पद्माग्निमन्थयोः" इति मेदिनी ॥ १४० ॥</c>


<v>पद्मं च श्रमणा भिक्षुक्यां मुण्डीर्यां च दृश्यते ।
सुवर्णं मानभेदेऽपि स्थूणा शूर्मी च दारु च ॥ १४१ ॥</v>
<c>भिक्षुक्यां भिक्षो-
पजीविन्याम् । मुण्डीर्यां केशच्छेदिन्याम् । तथा जटामांस्यां सुदर्शनायां च । श्रमणा ।??
दृश्यते ईक्ष्यते । स्त्री० । श्रम–तपसि, आयासे च । युच् प्रत्ययः । श्रमणो यतिभेदे ना??
निन्द्यजीविनि तु त्रिषु । स्त्रियां सुदर्शनामांस्योर्मुण्डीरीशबरीभिदोः" इति मेदिनी ।??
परिमाणविशेषे । कर्षमिते "सुवर्णा पञ्चधरणम्" इति वचनात् । काञ्चने वा । "व??
र्णस्य सुवर्णसंज्ञम्" इत्युक्तम् । अपिशब्दात् स्वनामाख्याते धातुभेदे हरिचन्दने स्वर्णगौ??
नागकेशरे यज्ञभेदे धुस्तूरे कणगुग्गुलौ च । पु० । सुरूपे सुन्दराक्षरयुक्ते च । त्रि०??
र्णम् । त्रि० । सुष्ठु वर्णोऽस्य । "सुवर्णो ना स्वर्णकर्षे सुवर्णाख्यमखान्तरे । स्त्री कृ??
क्लीबं काञ्चने हरिचन्दने" इति मेदिनी ॥ शूर्मी लौहप्रतिमा । दारु गृहस्तम्भः । तयोश्च??
स्त्री० । स्था–गतिनिरोधे । नक्‌प्रत्ययः । पृषोदरादित्वात् ऊदन्तादेशः । "अथ??
स्याच्छूर्म्यां स्तम्भे गृहस्य च" इति मेदिनी ॥ १४१ ॥</c>


;p{0140}
<v>स्थाणू शङ्कुशिवौ विष्णौ सुषेणः करमर्दके ।
कपिवैद्यौ चाथऽहृतौं हरणं यौतकेऽपि च ॥ १४२ ॥</v>
;c{इति णान्ताः ॥}
<c>शङ्कुः शाखाशून्यवृक्षः, की??
शिवः महादेवः तयोः । तथा अस्त्रभेदे स्थविरे च । त्रि० । स्थाणुः । पु० । स्था–??
रोधे । नुप्रत्ययः । पृषोदरादित्वात् णत्वम् । "स्थाणुः कीले हरे पुमान् । अस्त्री ध्रु??
मेदिनी । विष्णौ हरौ । करमर्दके करञ्जवृक्षे । कपिः वानरभेदः, सुग्रीवो वा । वैद्य??
त्सकः । तयोश्च । तथा त्रिवृत्‌ कृष्णत्रिवृत् । स्त्री० । सुषेणः । पु० । सुष्ठु सेन??
करोति । अच्‌प्रत्ययः । णत्वम् । "सुषेणः करमर्दः स्याद्विष्णुसुग्रीववैद्ययोः" इति??
हृतौ स्थानान्तरकरणे । यौतके विवाहकाले लब्धे धने । अपिशब्दात् विभाजने च ह??
न० । हृ–हरणे । भावे ल्युट्प्रत्ययः । "हरणं यौतकादीनां द्रव्ये भुजे हृतावपि" इति??
॥ १४२ ॥ इति णकारान्ताः समाप्ताः ॥</c>


<v>मोक्षः सुधा यज्ञशेषोऽयाचितं वारि चामृतम् ।
अमृता तु गुडूची स्याद्धरीतक्यामलक्यपि ॥ १४३ ॥</v>
<c>अथ तान्तानाह ॥ मोक्षः मुक्तिः । सुधा??
यज्ञशेषः होमावशिष्टद्रव्यम् । अयाचितम् अयाचितलब्धम् । वारि जलम् ।??
तथा घृते मरणशून्ये च अमृतम् । न० । मृ–मृतौ । क्तप्रत्ययः । नादि??
"अमृतं यज्ञशेषे स्यात्पीयूषे सलिले घृते । अयाचिते च मोक्षे च ना ध??
वयोः" इति मेदिनी ॥ गुडुची । स्वनामाख्याता लता । हरीतकी हरीतक??
आमलकी धात्रीफलम् । तत्र च । अपिशब्दात् मागध्यां च अमृता स्यात् । स्त्री० ।??
क्तप्रत्ययः । नादितत्पुरुषः । "अमृता मागधीपथ्यागुडूच्यामलकीषु च" इति मेदिनी??


<v>शेषे विष्णावनन्तो ना गुडूचीदूर्वयोः स्त्रियाम् ।
क्लीबं खे त्रिष्वनवधावनन्तं मरणेऽशुभे ॥ १४४ ॥</v>
<c>शेषे अनन्तनागराजे । विष्णौ श्रीकृणे । पु० । गुडूची अमृता । दूर्वा स्वनामाख्यातो??
तयोः । स्त्री० । खे आकाशे । न० । अनवधौ अवधिशून्ये । त्रि० । तथा मेघे बल??
वारवृक्षे च अनन्तः । पु० । नास्ति अन्तः गुणानां यस्य । "अनन्तः केशवे शेषे पुमानन-
वधौ त्रिषु । अनन्ता च विशल्यायां शारिवादूर्वयोरपि" इति मेदिनी ॥ मरणे मृत्यौ । अशुभे
शुभशून्ये ॥ १४४ ॥</c>


;p{0141}
<v>चूल्यां च पूर्णिमाभेदेऽनुमतिः सम्मतावपि ।
स्वरूपेऽन्तं विनाशे ना न स्त्री शेषेऽन्तिके त्रिषु ॥ १४५ ॥</v>
<c>चूल्ल्यां च तदग्नितापाद्धि प्राणक्षयः । अस्वन्तम् । न० । असूनामन्तो
यस्मादिति पञ्चमीबहुव्रीहिः । "अस्वन्तमशुभे चुल्ल्यां मरणेऽनवधावपि" इति विश्वः ॥ पूर्णिमा-
भेदे कलाहीनचन्द्रवत्याम् । शुक्लचतुर्दशीयुतपूर्णिमातिथौ च । सम्मतौ अपिशब्दात् अनुज्ञाते
च अनुमतिः । स्त्री० । अनुपूर्वमन–बोधे । क्तिन्प्रत्ययः । "अथानुमतिरूनेन्दुपूर्णिमानु-
ज्ञयोरपि" इति मेदिनी ॥ स्वरूपे स्वभावे । विनाशे । पु० । शेषे । पु० न० । अन्तिके निकटे ।
त्रि० । तथा प्रान्ते सीमायाम् निश्चये अवयवे । पु० । मनोहरे च । त्रि० । अन्तम्‌ । न० ।
अम–गतौ । तन्प्रत्ययः । "अन्तं स्वरूपे नाशे ना न स्त्री शेषेन्तिके त्रिषु" इति मेदिनी ।
"अन्तः प्रान्तेऽन्तिके नाशे स्वरूपेऽतिमनोहरे" इति विश्वः ॥ १४५ ॥</c>


<v>गते ज्ञातेऽप्यवसितमवन्तार्वश्वकुत्सितौ ।
अर्वती कुम्भदास्यश्वाऽथार्दितं प्रार्थिते हते ॥ १४६ ॥</v>
<c>गते गमने । ज्ञाते अवगते ।
अपिशब्दात् ऋद्धे समाप्ते परिपक्वे निश्चिते मर्दितधान्ये च अवसितम् । न० । अवपूर्वंसो–नाशे ।
क्तप्रत्ययः । "अवसितमृद्धे ज्ञातेऽप्यवसानगते च वाच्यलिङ्गं स्यात्" इति मेदिनी ॥ अश्वः
घोटकः । कुत्सितः निन्दितः । तयोः । तथा इन्द्रे गोकर्णपरिणामे च अर्वा । पु० । ऋ–गतौ-
वनिप्‌प्रत्ययः । "अर्वा तुरङ्गमे पुंसि कुत्सिते वाच्यलिङ्ककः" इति मेदिनी ॥ कुम्भदासी कुट्टनी ।
अश्वा वडवा । तयोः अर्वती । स्त्री० । ऋ–गतौ । वनिप्‌प्रत्ययः ङीष्‌ च । "अर्वती कुम्भ-
दास्यां च वडवायां च योषिति" इति मेदिनी ॥ प्रार्थिते याचिते । हते पीडिते, नष्टे वा । तथा
गते याचिते वातरोगे च अर्दितम् । न० । अर्द–याचने, वधे वा । क्तप्रत्ययः । अर्दितं या-
चितेऽपि स्याद्वातव्याधौ च हिंसिते" इति मेदिनी ॥ १४६ ॥</c>


<v>क्षिप्राद्रिभेदयोरस्तः स्याल्लाजेष्वपि चाक्षतम् ।
कृषावसत्येऽप्यनृतमाकृतिर्जातिरूपयोः ॥ १४७ ॥</v>
<c>क्षिप्तः त्यक्तः, विकीर्णो वा । अद्रि-
भेदः पश्चिमाचलः तयोः । तथा अवसिते मृत्यौ ज्योतिषोक्ते लग्नात् सप्तमे स्थाने च अस्तः । पु० ।
अस–दीप्तौ । अस्यन्ते सूर्यकिरणा यत्र । आधारे क्तप्रत्ययः । "अस्तं क्षिप्तेऽप्यवसिते त्रिषु ना पश्चिमाच-
ले" इति मेदिनी ॥ लाजेषु भृष्टधान्येषु । अपिशब्दात् यवे क्षतरहिते च अक्षतं स्यात् । न० । क्षण–
वधे । क्तप्रत्ययः । नादितत्पुरुषः । अक्षतं न द्वयोः पण्डे लाजेषु त्रिष्वहिंसिते" इति मेदिनी ॥ कृषौ
वैश्यवृत्तिभेदे, भूमिकर्षणरूपे, सस्योत्पादनव्यापारे वा । असत्ये सत्यभिन्ने अयथार्थे । अपिश-
ब्दात् वाणिज्ये च अनृतम् । न० । ऋतं सत्यम् । नादितत्पुरुषः । "अनृतं कृषावसत्येऽपि"
इति मेदिनी ॥ जातिः जन्म । रूपं वपुः तयोः । तथा आकारे अवयवसंस्थाने च आकृतिः ।
स्त्री० । आपूर्वकृ–करणे । क्तिन्प्रत्ययः । "आकृतिस्तु स्त्रियां रूपे सामान्यवपुषोरपि" इति
मेदिनी ॥ १४७ ॥</c>


;p{0142}
<v>आप्तौ लब्धहितौ दैर्घ्ये भाविकालेऽपि चाऽयतिः ।
आचितः शाकटोन्मेयेऽप्यावर्तश्चिन्तनेऽपि च ॥ १४८ ॥</v>
<c>लब्धः प्राप्तः । हितः इष्टसाधनः । तयोः । तथा विश्वस्ते सत्ये रागद्वेषा-
दिवर्जिते यथार्थोपदेष्टरिभ्रमादिशून्ये यथार्थज्ञातरि च आप्तः । त्रि० । आप–प्राप्तौ । क्तप्र-
त्ययः । "आप्तो लब्धे स्वसत्ययोः" इति मेदिनी ॥ दैर्घ्ये दीर्घकालभाविनि । भाविकाले उत्तरका-
लफलदाने । अपिशब्दात् सङ्गमे प्रापणे च आयतिः । स्त्री० । क्वचित्तु "आयती" इत्यपि ।
आपूर्वया–गतौ । डतिप्रत्ययः । वा ङीप्‌ । "आयतिस्तु स्त्रियां दैर्घ्ये प्रभावागामिकालयोः"
इति मेदिनी ॥ शाकटोन्मेये शकटपरिमाणे । अपिशब्दात् सङ्ग्रहीते वाक्ये ग्रथिते दशभार-
मितपरिमाणे छन्ने च आचितः । पु० । आपूर्वचि–चयने । क्तप्रत्ययः । "आचितः शकटो-
न्मेये पलानामयुतद्वयोः । पुँल्लिङ्गः सङ्गृहीतेऽपि च्छन्नेऽपि स्यात्त्रिलिङ्गकः" इति मेदिनी ॥
चिन्तने संस्कारोद्बोधे पूर्वदृष्टपदार्थस्मरणे । अपिशब्दात् चक्राकारेण जलस्य स्वयं भ्रमर्णे ध्रुवाख्ये
रोगसंस्थानभेदे घोटकचिह्ने वामावर्तनामके मणौ आवर्तने मेघाधिपभेदे माक्षिकधातौ च । न० ।
आवर्तः । पु० । आपूर्ववृत–वर्त्तने । घञ्‌प्रत्ययः । "आवर्त्तश्चिन्तने वारिभ्रमे चाऽवर्त्तने
पुमान्" इति मेदिनी ॥ १४८ ॥</c>


<v>आयस्तस्तेजिते क्षिप्तेऽथाऽख्यातं तिङि भाषिते ।
भ्रंशे तदात्वे चाऽपात आहतं गुणिते हते ॥ १४९ ॥</v>
<c>तेजिते तीक्ष्णीकृते । क्षिप्ते त्यक्ते । तथा क्लेशिते कुपिते हते
च आयस्तः । पु० । आपूर्वयस–परिणामे च । क्तप्रत्ययः । "आयस्तस्तेजिते क्षिप्ते क्लेशिते
कुपिते हते" इति मेदिनी ॥ तिङि व्याकरणप्रसिद्धे तिङन्ते पदे । भाषिते कथिते । तथा व्याख्याने
च आख्यातम् । न० । आपूर्वख्या–कथने । क्तप्रत्ययः । "आख्यातं भाषिते तिङि" इति
मेदिनी ॥ भ्रंशे सहसा पतने । तदात्वे तत्काले । चकारात् मार्गे च आपातः । पु० । आपूर्व-
पत–गतौ । भावे घञ्प्रत्ययः । "अहिंसितेऽपि चापातस्तदात्वे पतनेऽपि च" इति विश्वः ॥ गुणिते
पूरिते, वर्धिते वा । हते ताडिते । मृषोक्ते वन्ध्यासुतोऽसीत्यादौ मृषार्थके वाक्ये । चकारात् ढक्का-
याम् । पु० । पुरातने नूतनवस्त्रे वा । न० । आहतम् । आपूर्वहन्–हिंसायाम् । क्तप्रत्ययः ।
"आहतं गुणिते चाऽपि ताडिते च मृषार्थके । स्यात्पुरातनवस्त्रेऽपि नववस्त्रे च नाऽनके" इति
मेदिनी ॥ १४९ ॥</c>


<v>मृषोक्ते चाथ दग्धे स्यादुषितं स्थितवत्यपि ।
व्यसनार्त्ते चोऽपरक्त उदितं प्रोक्त उद्गते ॥ १५० ॥</v>
<c>दग्धे भस्मीकृते । स्थितवति कृतस्थिते । अपिशब्दात्‌ पर्युषिते च उषितम् ।
त्रि० । उष–वधे, दाहे च । क्तप्रत्ययः । वस–निवासे । क्तो वा । "उषितं व्युषिते दग्धे"
इति मेदिनी ॥ व्यसनार्ते व्यसनपीडिते, व्यसनेष्वासक्ते वा । चकारात्‌ राहुग्रस्ते सूर्ये चन्द्रे च ।
रञ्जनद्रवेण रक्ते च उपरक्तः । पु० । उपपूर्वरञ्ज–रागे । क्तप्रत्ययः । "उपरक्तो व्यस-
नार्ते राहुग्रस्तेन्दुसूर्ययोः" इति मेदिनी ॥ उद्गते उदिते । प्रोक्ते कथिते । तद्वत् उत्थिते वृद्धे
च उदितम् । त्रि० । वद–वाक्ये, सन्देशे च । उद्‌पूर्वइण्–गतौ । क्तप्रत्ययो वा ।
"उत्तुङ्गे मुद्गरेऽपि स्यादुदितं तूक्त उद्गते" इति मेदिनी ॥ १५० ॥</c>


;p{0143}
<v>स्याद्धुस्तूरेऽपि चोन्मत्तः क्षिप्ते शृष्टेपि चोऽद्धृतम् ।
उत्तप्तं शुष्कमांसेऽपि वह्न्युत्पातेऽप्युपाहितः ॥ १५१ ॥</v>
<c>धुस्तूरे स्वनामाख्याते वृक्षे ।
अपिशब्दात्‌ मुचुकुन्दवृक्षे उन्मादवति ग्रहावेशवति च । त्रि० । उन्मत्तः स्यात् । पु० ।
उत्पूर्वमद–जाड्ये । करणे क्तप्रत्ययः । "उन्मत्त उन्मादवति धुस्तूरमुचुकुन्दयोः" इति
मेदिनी ॥ क्षिप्ते उत्क्षिप्ते । सृष्टे त्यक्ते । अपिशब्दात् भुक्तोज्झिते कृतोद्धारे पृथक्कृते । उच्छे-
दिते च उद्धृतम् । त्रि० । उद्पूर्वहृ–हरणे । क्तप्रत्ययः । उद्पूर्वधृ–धारणे । क्तप्रत्ययो वा ।
"उद्धृतं स्यात्त्रिपूत्क्षिप्ते परिभुक्तोज्झितेऽपि च" इति मेदिनी । शुष्कमांसे आतपादिना कृतशो
षणे मांसे । न० । अपिशब्दात् संतप्ते स्नाते च उत्तप्तम् । त्रि० । उद्पूर्वतप–दाहे, उपतापे
वा । क्तप्रत्ययः । "उत्तप्तं शुष्कमांसेऽथ त्रिषु तप्ते परिप्लुते" इति मेदिनी । वहून्युत्पाते अग्न्यु-
त्पातरूपे उपद्रवे । अपिशब्दात् उल्कापातादौ आरोपिते योजिते च उपाहितः । पु० ।
उप आसङ्गमाहितं यतः । तथा उप–आपूर्वधृ–धारणे । क्तप्रत्ययो वा । "उपाहितोऽनलो-
त्पाते पुमानारोपिते त्रिषु" इति मेदिनी ॥ १५१ ॥</c>


<v>उदास्थितश्चरे द्वाःस्थे स्यादूतिः स्यूतिरक्षयोः ।
ऋतमुञ्छशिले सत्ये एतावागतकर्बुरौ ॥ १५२ ॥</v>
<c>चरे स्वपरराष्ट्रवृत्तान्तज्ञानार्थं राजनियोगेन
इतस्ततो भ्रमणकर्तरि चारे । द्वाःस्थे द्वारपाले । तथा अध्यक्षे प्रव्रज्यारूपस्थानच्युते नष्ट संन्यासे
परिव्राजके च । उदास्थितः । त्रि० । उदापूर्वस्था–गतिनिरोधे । क्तप्रत्ययः । "उदा-
स्थितः प्रतीहारे प्रव्रज्या वसिते चरे" इति मेदिनी । स्यूतिः सूच्यादिना वस्त्रादिसीवनम् । रक्षः
रक्षणं तयोः । तथा लीलायां क्षरणे च । ऊतिः । स्त्री० । ऊयी–तन्तुसन्ताने । क्तिन्‌
प्रत्ययः । अव–रक्षणे । क्तिन्‌प्रत्ययो वा । "ऊतिः स्त्री रक्षणे स्यूतौ इति मेदिनी ॥ उञ्छ-
शिले "ऋतमुञ्छशिलं ज्ञेयम्" इत्युक्तेः ब्राह्मणस्य उपजीव्यवृत्तौ मोक्षे । सत्ये सत्यवचने ।
तथा सुप्रिये–वाक्ये जले कर्मफले "ऋतं पिबन्तौ" इति श्रुतिः । दीप्ते पूजिते च ऋतम् ।
न० । ऋ–गतौ । क्तप्रत्ययः । "ऋतमुञ्छशिले जले । सत्ये दीप्ते पूजिते स्यात्" इति
मेदिनी ॥ आगतः उपस्थितः आयातो वा । कर्बूरः स्वर्णम् । हरितालः तद्वर्णे वा । तयोश्च ।
एतः । त्रि० । पु० । इण्‌–गतौ । तन्‌प्रत्ययः । एतः कर्बूर आगते" इति मेदिनी ॥
॥ १५२ ॥</c>


<v>ऐरावतो नागरङ्गेऽप्यथ कान्तिर्द्युतीच्छयोः ।
किरातौ म्लेच्छभूनिम्बौ कान्तस्तु प्रियरम्ययोः ॥ १५३ ॥</v>
<c>नागरङ्गे स्वनामाख्याते जन्बीरभेदे । अपिशब्दात् समुद्रजाते इन्द्रगजे
लकुचद्रुमे च ऐरावतः । पु० । इरा जलानि सन्त्यस्य । इराशब्दात् मतुप् प्रत्ययः । मस्य
वः । इरावान् समुद्रस्तत्र भवः । अण्‌प्रत्ययो वा । "ऐरावतोऽभ्रमातङ्गे नारङ्गे लकुचद्रुमे ।
नागभेदे च पुंसि स्याद्विद्युत्तद्भेदयोः स्त्रियाम्" इति मेदिनी ॥ द्युतिः शोभा । इच्छा अभिलाषा
तयोः । तथा दीप्तौ च कान्तिः । स्त्री० । कम–वाञ्छायाम् , कामनायां वा । क्तिन्‌प्रत्ययः ।
"कान्तिः शोभेच्छयोः स्त्रियाम्" इति मेदिनी ॥ म्लेच्छः जातिभेदः पर्यन्तदेशाश्रयी । भूनिम्ब
अरिष्टः । तयोः । तथा अल्पतनौ "तप्तकुण्डं समारभ्य रामक्षेत्रान्तकं शिवे । किरातदेशो
देवेशि । विन्ध्यशैलेऽवतिष्ठति इत्युक्तदेशे च । किरातः । पु० । कीर्यन्तेऽवस्कारा अत्र । कृ-
विक्षेपे । कप्रत्ययः । पर्यन्तदेशमतति । अण्‌प्रत्ययः । "किरातो म्लेच्छदेशे स्याद्भूनिम्बेऽ-
ल्पतनावपि । स्त्रियां चामरधारिण्यां कुट्टिनीदुर्गयोरपि" इति मेदिनी ॥ प्रियः भर्ता पतिर्वा ।
रम्यः रमणीयः तयोः । तद्वत् लौहे सूर्यकान्तशिलायां चन्द्रकान्तमणौ वसन्ते हिज्जलवृक्षे वासु-
देवे कुङ्कुमे शोभने अभीष्टे त्रि० । नार्यां प्रियङ्गुवृक्षे च । स्त्री० । कान्तः । पु० । कन-
दीप्तौ । क्तप्रत्ययः । कम–वाञ्छायाम् । क्तो वा । "कान्ता नार्यां प्रियङ्गौ स्त्री शोभने त्रिषु
माधवे । लोहे च चन्द्रसूर्यायां पर्य्यायान्तःशिलासु च" इति मेदिनी ॥ १५३ ॥</c>


;p{0144}
<v>केतुर्ग्रहोत्पातचिह्ने कलितं विदिताप्तयोः ।
कपोतः पक्षिमात्रेऽपि गुप्तं रक्षितगूढयोः ॥ १५४ ॥</v>
<c>ग्रहोत्पातः
ग्रहः राहोः शरीरात्मकः उपग्रहः, तेषामुत्पातरूपता । सा च ज्योतिःशास्त्रे प्रसिद्धा । चिह्नं
लक्षणम् । तस्मिन् । न० । तथा रोगे द्युतौ पताकायां रिपौ च केतुः । पु० । चाय–दर्शने ।
तु प्रत्ययः । क्यादेशः । "केतुर्ना रुक्पताकाऽविग्रहोत्पातेषु लक्षणे" इति मेदिनी ॥ विदितः
ज्ञातः । आप्तः प्राप्तः तयोः । तथा । भेदिते गृहीते उक्त सङ्ख्याते विचारिते बद्धे च कलि-
तम् । त्रि० कल–गतौ, सङ्ख्यायां च । क्तप्रत्ययः । "कलितं विदिताप्तयोः" इति मेदिनी ॥
पक्षिमात्रे पक्षिसाकल्ये । अपिशब्दात् पारावते च कपोतः । पु० । को वातः पोत इव
यस्य । "कपोतः स्याच्चित्रकण्ठपारावतविहङ्गयोः" इति मेदिनी ॥ रक्षितः त्राणम् । गूढं संवृतं
तयोः । तया वैश्यसंज्ञायां च । पु० । गुप्तम् । त्रि० । गुप–रक्षणे, गोपने वा । क्तप्रत्ययः ।
"गुप्तं स्याद्रक्षिते गूढे" इति मेदिनी ॥ १५४ ॥</c>


<v>गतिर्यात्रादशोपायाः शण्डः सूर्यश्च गोपतिः ।
गृही सत्री गृहपतिर्गीतं शब्दितगानयोः ॥ १५५ ॥</v>
<c>यात्रा गमनम् । दशा अवस्था । उपायः राज्ञां
रिपुनिराकरणहेतुसाम्यः, क्रियासाधनार्थमवश्यकरणीयः । तेषु च । तथा गमने पथि ज्ञाने नाडी-
व्रणपथे कर्मफले प्राप्तौ च गतिः । स्त्री० । गम–गतौ । भावादौ क्तिन्‌प्रत्ययः । "गतिः स्त्री मार्ग-
दशयोर्ज्ञाने यात्राभ्युपाययोः । नाडीव्रणे सरण्यां च" इति मेदिनी ॥ शण्डः गवां पतिर्वृषः । सूर्यः कि-
रणपतिः । तत्र च । चकारात्‌ शिवे भूमिपतौ नृपे श्रीकृष्णे स्वर्गपतौ–शक्रे ऋषभनामौषधौ च
गोपतिः । पु० । गवां पतिरिति षष्ठीतत्पुरुषः । "गोपतिः शिवशण्डयोः । नृपभास्करयोः
पुंसि" इति मेदिनी ॥ गृही गृहस्थः । सत्री गृहस्वामी । तयोः । तथा गन्त्रिणि धर्मे च
गृहपतिः । पु० । गृहस्य पतिरिति षष्ठीतत्पुरुषः । "भवेद्गृहपतिः पुंसि गृहस्थेऽपि च सत्रिणि"
इति मेदिनी ॥ शब्दितः नादितम् । गानं गीतकर्म तयोश्च । गीतम् । न० । गै–शब्दे । क्तप्र-
त्ययः । "गीतं शब्दितगानयोः" इति मेदिनी ॥ १५५ ॥</c>


;p{0145}
<v>गर्जितं स्तनिते नेभे ग्रस्तं वाग्भेदभुक्तयोः ।
चर्मण्वत्यौ नदीरम्भे जातं व्यक्तौघजन्मसु ॥ १५६ ॥</v>
<c>स्तनिते मेघशब्दे । इभे मत्तहस्तिनि ।
पु० । गर्जितम् । न० । गर्ज–शब्दे । क्तप्रत्ययः । "गर्जितं वारिवाहादिध्वनौ ना मत्त-
कुञ्जरे" इति मेदिनी ॥ वाग्भेदः लुप्तवर्णपदो वाग्विशेषः । भुक्तः भक्षितः तयोश्च । त्रि० ।
ग्रस्तम् । न० । ग्रस–भक्षणे । क्तप्रत्ययः । "ग्रस्तं ग्रासीकृतेऽपि स्याल्लुप्तवर्णपदोदिते" इति
मेदिनी ॥ नदी गङ्गाभेदः । रम्भा कदलीपादपः । तयोश्च । चर्मणवती । स्त्री० । चम्पाऽस्त्य
स्याम् । मतुप्‌प्रत्ययः । निपातनात् साधुः । "चर्मण्वती नदीभेदे कदलीपादपे स्त्रियाम्" इति
मेदिनी ॥ व्यक्तः स्फुटः, प्रकाशितो वा । ओघः समूहः । जन्म उत्पन्नम् । तेषु च । तथा
प्रशस्ते च । त्रि० । जातम् । न० । जन–जनने । क्तप्रत्ययः । "जातं व्यक्तौघजन्मसु ।
क्लीबं त्रिलिङ्गमुत्पन्ने" इति मेदिनी ॥ १५६ ॥</c>


<v>सूर्यावर्तेऽपि जामाता ना वाते पिष्टपे जगत् ।
जातिश्छन्दसि मालत्यां चुल्ल्यां जातीफले कुले ॥ १५७ ॥</v>
<c>सूर्यावर्ते क्षुपभेदे, शाके वा । अपिशब्दात् दुहि-
तृपतौ वल्लभे स्वामिनि च जामाता । पु० । जायां माति मिनोति मिमीते वा । मा–माने,
शब्दे वा । तृच्‌प्रत्ययः । "जामाता दुहितुः पत्यौ सूर्यावर्ते धवे पुमान्" इति मेदिनी ॥ वाते
वायौ । पिष्टपे भुवने । न० । तथा जङ्गमे च । त्रि० । जगत्‌ । पु० । गम–गतौ । क्विप्‌प्र-
त्ययः । निपातनात् साधुः । "जगत्स्यात्पिष्टपे क्लीबं वायौ ना जङ्गमे त्रिषु" इति मेदिनी ॥
छन्दसि ( नियताक्षरवर्णमात्रादिसंनिवेशवशात् चतुश्चरणादौ ) उक्तादिछन्दोभेदे । मालत्यां जाति
लतायाम् । चुल्ल्यां पाकार्थमग्निस्थापनस्थाने । जातीफले स्वनामाख्याते फले । कुले पौत्राद्यप-
त्यात्मके गोत्रे । तथा जन्मनि अनुगतैकाकारबुद्धिजनसमर्थे धर्मभेदे वेदशाखाभेदे षड्जरेतिषु
सप्तसु स्वरेषु अलङ्कारभेदे आमलक्यां च जातिः । स्त्री० । जन–जनने । क्तिप्रत्ययः । "जातिः
स्त्री गोत्रजन्मनोः । अश्मन्तिकामलक्योश्च सामान्यछन्दसोरपि । जातिफले च मालत्याम्" इति
मेदिनी ॥ १५७ ॥</c>


<v>व्याप्तविस्तृतवाद्येषु ततं तिक्तं सुगन्ध्यपि ।
चापे तृणत्वे तृणता तातः पित्रनुकम्पयोः ॥ १५८ ॥</v>
<c>व्याप्तं पूर्णम् । विस्तृतं विस्तारयुक्तम् । वाद्यं वादनीयं मृदङ्गादिकम् , वीणा
वाद्यं वा तेषु । तथा वायौ । पु० । पृथौ च । त्रि० । ततम् । न० । तन–विस्तृतौ । क्तप्रत्ययः ।
"ततं व्याप्ते विस्तृते च त्रिलिङ्गकम् । क्लीबं वीणादिवाद्ये स्यात्पुंल्लिङ्गस्तु सदागतौ" इति
मेदिनी ॥ सुगन्धि इष्टगन्धि, सुरभि वा । तत्र च अपिशब्दात् वरुणद्रुमे कुटजे रसभेदे पर्पटौषधौ
कटुकायां पाठायां छिक्कण्यां च । तिक्तम् । न० । तिज–तीक्ष्णीकरणे । क्तप्रत्ययः । "तिक्तो
रससुगन्धयोः । तिक्ता तु कटुरोहिण्यां पर्पटे तु नपुंसकम्" इति मेदिनी ॥ चापे धनुषि ।
तृणत्वे तृणभावे च । तृणता । स्त्री० । तृणशब्दात् भावे ताप्रत्ययः । स्वार्थे तल्प्रत्ययश्च ।
तृणानां समूह इति समूहार्थे तल्‌प्रत्ययो वा । "तृणता धनुषि तृणत्वे" इति मेदिनी ॥ पिता
जनकः । अनुकम्पा दया तयोः । तथा पूज्ये । त्रि० । तातः । पु० । तन उपकारे, श्रद्धायां
वा । क्तप्रत्ययः, दीर्घश्च । "तातोऽनुकम्पो जनके इति मेदिनी ॥ १५८ ॥</c>


;p{0146}
<v>दुर्गतिर्नरके नैःस्व्ये दुर्जातं व्यसनेऽपि च ।
दिवाभीत उलूके स्यात्कुम्भिले कुमुदाकरे ॥ १५९ ॥</v>
<c>नरके रौरव-
प्रभृते पापिनां दुःखभोगस्थानभेदे । नैःस्व्ये दारिद्रे । तथा दुष्टायां गतौ च दुर्गतिः ।
स्त्री० । दुर्‌पूर्व गम–गतौ । क्तिन्‌प्रत्ययः । "दुर्गतिर्नरके नैःस्व्ये" इति मेदिनी ॥ व्यस??
विपत्तौ । अपिशब्दात्‌ आपदादौ असम्यग्जाते अनुचिते च । त्रि० । दुर्जातम् । न०??
दुष्टं जातम् । प्रादिसमासः । "दुर्जातं व्यसने क्लीबेऽसम्यग्जातेऽन्यलिङ्गकम्" इति मेदिनी??
उलूके पेचके । कुम्भिले चौरे । कुमुदाकरे चन्द्रे च । दिवाभीतः । पु० । दिवा दिव??
भीतः । "दिवाभीतः कुम्भिले स्यादुलूके कुमुदाकरे" इति मेदिनी ॥ १५९ ॥</c>


<v>विसृष्टे रक्षिते दत्तं द्रुतं शीघ्रविलीनयोः ।
दशने शैलशृङ्गे च दन्तः स्यादौषधे स्त्रियाम् ॥ १६० ॥</v>
<c>विसृष्टे त्यत्ते??
प्रेरिते वा । रक्षिते गोपिते । तथा द्वादशपुत्रमध्ये दत्तक इति ख्याते पुत्रभेदे दत्तात्रेयाख्ये अ??
तारभेदे दाने "दत्तं सप्तविधं प्रोक्तमदत्तं षोडशात्मकम् । पण्यंमूल्यं भृतिस्तुष्ट्या स्नेहात्प्रत्यु??
कारतः । स्त्रीणां चानुग्रहार्थं च दत्तं सप्तविधं स्मृतम्" इत्युक्ते दानभेदे च । न० । दत्तम्??
त्रि० । दा–दाने । क्तप्रत्ययः । "दत्तं विश्राणितेऽविते" इति मेदिनी ॥ शीघ्रं त्वरितम्‌??
विलीनं द्रवीभूतं तयोः ॥ तथा नृत्ये गीते वाद्ये पलायिते च द्रुतम् । त्रि० । द्रु–गतौ??
क्तप्रत्ययः । "अथ द्रुतं त्रिषु । शीघ्रे विलीने विद्रावे" इति मेदिनी ॥ दशने चर्वणसाध??
स्थिभेदे । शैलशृङ्गे पर्वतनितम्बे । औषधे स्वनामाख्याते भेषजद्रव्ये । स्त्री० । चकारात्‌??
सानुनि द्वात्रिंशत्सङ्ख्यायां च दन्तः । पु० । अन्तर्भावितण्यर्थे । दम–शमे, दण्डे च ।??
प्रत्ययः । "दन्तोऽद्रिकटके कुञ्जे दशने नौषधौ स्त्रियाम्" इति मेदिनी ॥ १६० ॥</c>


<v>दितिः खण्डनदैत्याम्बे धृतिस्तुष्टौ क्रतावपि ।
राशौ च धातुनिर्वाणे सुस्थितत्वे च निर्वृतिः ॥ १६१ ॥</v>
<c>ख??
भञ्जनं, भेदनं वा । दैत्याम्बा दैत्यमाता । तयोः । कश्यपपत्न्यां च दितिः । स्त्री० ।??
अवखण्डने । क्तिच्‌प्रत्ययः । वा ङीप्‌ । क्वचित् "दिती" च । भावे क्तिन्‌प्रत्ययः??
ङीप्‌ । "दितिर्दैत्यजनन्यां च खण्डनेऽपि च योषिति" इति मेदिनी ॥ तुष्टौ सन्तोषे ।??
यागे । अपिशब्दात् विष्कम्भावधिके अष्टमे योगे धारणे सुखे धारणायाम् अवसादेऽपि श??
स्तम्भनशक्तौ अष्टादशाक्षरे छन्दोभेदे अष्टादशसङ्ख्यायां च । धृतिः । स्त्री० । धृ–धारणे । क्तिन्‌-
प्रत्ययः । "धृतिर्नेष्टौ स्त्रियां तुष्टौ योगिभिर्धैर्यधारणे" इति मेदिनी ॥ राशौ धान्या-
दिपुञ्जे, मेषादिराशौ वा । धातुः स्वर्णादिः । निर्वाणं मोक्षः । तत्र च । सुस्थि-
तत्वे सुखे, आरोग्यत्वे वा । चकारात् अस्तङ्गमने मृत्यौ च निर्वृतिः । स्त्री० । नि??
वृ–आवरणे । क्तिन्प्रत्ययः । "निर्वृतिः स्वस्थितावस्तङ्गमने च सुखे स्त्रियाम्" इति मेदिनी ॥
॥ १६१ ॥</c>


;p{0147}
<v>अस्वाध्याये कुरूपे च प्रत्युक्तौ स्त्री निराकृतिः ।
जम्ब्वां स्त्री ना नदीकान्तः सिन्धुवारे जलाब्धिषु ॥ १६२ ॥</v>
<c>अस्वाध्याये स्वाध्यायविरहिते, स्वकीयत्वेन विहिताध्यायरहिते । कुरूपे गर्हितरूपे ।
प्रत्युक्तौ विरुद्धवाक्ये । चकारात् वारणे च निराकृतिः । स्त्री० । निरआपूर्वकृ–करणे ।
क्तिन्प्रत्ययः । "निराकृतिरनाकारेऽस्वाध्याये त्रिषु वारणे" इति मेदिनी ॥ जम्ब्वां जम्बुवृक्षे ।
स्त्री० । सिन्धुवारे निर्गुण्डिवृक्षे । जलं तोयम् । अब्धिः समुद्रः तेषु । तथा हिज्जलवृक्षे काक-
जङ्घौषधौ च नदीकान्तः । पु० । नदी कान्ता यस्य । "नदीकान्तः समुद्रे स्याद्धिज्जले
सिन्धुवारके" इति मेदिनी ॥ १६२ ॥</c>


<v>निमित्तं हेतुचिह्नाङ्गशकुनोद्देश्यपर्वसु ।
प्रसृतः कुब्जिते पाणौ जङ्घायां स्त्री गते त्रिषु ॥ १६३ ॥</v>
<c>हेतुः कारणम् । चिह्नं लक्षणम् । अङ्गम् अवयवम् ।
शकुनं भावीशुभाशुभसूचकः ज्योतिषाद्युक्तः पक्षी । उद्देश्यम् अनुसन्धानम् अन्वेषणं वा । पर्व
ग्रन्थिः, उत्सवो वा । तेषु च निमित्तम् । न० । निपूर्वमद–स्नेहे । तक्‌प्रत्ययः । क्वचित्तु
"निमित्तं हेतुचिह्नाङ्गं तु दैवादेशपर्वसु" इति पाठो दृश्यते । "निमित्तं हेतुलक्ष्मणोः" इति मेदिनी ॥
कुब्जिते पाणौ कुब्जहस्तवति । जङ्घायां गुल्फजान्वोरन्तराले अवयवे । स्त्री० । गते गमने ।
त्रि० । तथा अर्धाञ्जलौ प्रवृद्धे प्रसादिते विनीते वेगिते नियुक्ते च प्रसृतः । पु० । प्रपूर्व-
सृ–गतौ । क्तप्रत्ययः । "प्रसृतः सम्प्रचारे स्याद्विनीते वेगिते त्रिषु । अर्द्धाञ्जलौ तु पुँल्लिङ्गोजङ्‌घायां
प्रसृता मता । प्रसृतं कुसुमे क्लीबं त्रिषु सञ्जातसूतयोः" इति मेदिनी ॥ १६३ ॥</c>


<v>प्रकृतिर्गुणसाम्ये स्यात्स्वभावामात्ययोरपि ।
प्रतीकारे प्रतिकृतिः प्रतिबिम्बेऽथ पद्धतिः ॥ १६४ ॥</v>
<v>पङ्क्तौ मार्गेऽपि पूतं तु पवित्रे बहुलीकृते ।
श्रेणिर्दश च पङ्क्तिः स्यात्प्रसूतिर्जन्मतोकयोः ॥ १६५ ॥</v>
<c>गुणसाम्ये
सत्त्वरजस्तमोरूपगुणत्रयात्मके साम्ये । अथवा स्वाम्यः स्वाम्यादिराज्याङ्गम् । तत्र च । स्वभावः
प्रसिद्धः । अमात्यः मन्त्री तयोः । अपिशब्दात् उपादानकारणे लिङ्गे स्वामिनि अज्ञाने सुहृदि कोपे
राष्ट्रे पौरश्रेणौ दुर्गे बले शिल्पिनि शक्तौ योषिति परमात्मनि पञ्चभूतेषु करणे गुह्ये जतौ एक-
विंशत्यक्षरपादके छन्दोभेदे मातरि व्याकरणोक्ते प्रत्ययोत्पत्तिनिमित्ते शब्दभेदे च प्रकृतिः
स्यात् । स्त्री० । प्रकरोति । प्रपूर्वकृ–करणे । क्तिच्‌प्रत्ययः । "प्रकृतिर्गुणसाम्ये स्यादमात्या-
दिस्वभावयोः । योनौ लिङ्गे पौरवर्गेऽमी पक्षत्यादयः स्त्रियाम्" इति मेदिनी ॥ प्रती-
कार वैर निर्यातने कृतस्यापकारस्य तुल्यरूपापकारकरणेन शोधने, रोगादेश्चिकित्सायां वा ।
प्रतिविम्बे प्रतिमायाम् । तथा सादृश्ये प्रतिनिधौ च प्रतिकृतिः । स्त्री० । प्रतिपूर्वकृ–
करणे । क्तिन्‌प्रत्ययः । "प्रतिकृतिरर्चायां प्रतिनिधिप्रतिकारयोश्च स्त्री" इति मेदिनी ॥
पङ्क्तौ श्रेणौ । मार्गे पथि । अपिशब्दात् पूजादिज्ञापकग्रन्थभेदे च पद्धतिः । स्त्री० । पदपूर्व-
हन–वधे, गतौ वा । क्तिन्‌प्रत्ययः । वा ङीप्‌ । "पद्धती" अप्यत्र । "पद्धतिः पङ्‌क्ति‌-
वर्त्मनोः" इति मेदिनी ॥ पवित्रे व्रतादिना शुद्धे । बहुलीकृते राशीकृतमात्रे वृष-
स्यापसारणेन राशीकृते खलस्थे धान्ये । तथा सत्ये शङ्खे श्वेतकुशे विकङ्कतवृक्षे च ।
पु० । दूर्वायाम् । स्त्री० । टाप् च । पूतम् । न० । पू–शोधे । क्तप्रत्ययः ।
"पूतं त्रिषु पवित्रे च शटिते बहुलीकृते" इति मेदिनी ॥ श्रेणिः सजातीयसन्ततिः । तत्र ।
दश दशसङ्ख्यायाम् । तथा पञ्चाक्षरपादके दशाक्षरपादके च छन्दोभेदे पृथिव्यां गौरवे पाके
प्रपञ्चे च पङ्‌क्तिः । स्यात् । स्त्री० । पचि–विस्तारे । क्तिन्‌प्रत्ययः । "पङ्क्तिः स्याद्गौरवे
पाके" इति मेदिनी । "पङ्क्तिर्दशाक्षरच्छन्दोदशसङ्ख्यावलीष्वपि" इति विश्वः ॥ जन्म प्रस-
वम् । तोकम् अपत्यं तयोः । तथा उदरे मातरि च प्रसूतिः । स्त्री० । प्रपूर्वसू–प्रेरणे ।
क्तिन्‌प्रत्ययः । "प्रसूतिरुद्भवेऽपि स्यात्तनये दुहितर्यपि" इति मेदिनी ॥ १६४ ॥ १६५ ॥</c>


;p{0148}
<v>प्रतिपत्तिश्चित्प्रवृत्तिः प्राप्तिः प्रागल्भ्यगौरवे ।
पारावती गोपगीतिलवलीफलयोरपि ॥ १६६ ॥</v>
<c>चित्प्रवृत्तिः
चेतनाप्रयत्नभेदः । प्राप्तिः पदवृद्धिः । प्रागल्भ्यं प्रतिभान्वितम् । गौरवं गुरुत्वम् , अभ्युत्थाना-
दिसम्मानं वा । तेषु । तथा कर्तव्यताज्ञाने च प्रतिपत्तिः । स्त्री० । प्रतिपूर्वपद–गतौ,
स्थैर्ये वा । क्तिन्‌प्रत्ययः । "प्रतिपत्तिः प्रवृत्तौ च प्रागल्भ्ये गौरवेऽपि च । सम्प्राप्तौ च प्रबोधे
च पदप्राप्तौ च योषिति" इति मेदिनी ॥ गोपगीतिः गोपालगीतिका । लवलीफलं लवली
स्वनामाख्यातवृक्षः तत्फलं तयोः । अपिशब्दात् नदीभेदे च । पारावती । स्त्री० । परं
जीवमवति । अव–रक्षणे । शतृप्रत्ययः । तस्येदमित्यण् । ङीप् च । "पारावती गोपगीति-
र्नदीभिल्लवलीफले" इति मेदिनी ॥ १६६ ॥</c>


<v>पलितं कर्दमेऽपि स्याद्विधौ भूपे प्रजापतिः ।
शक्ते निवारणे वृत्तौ पर्याप्तं स्याद्यथेप्सिते ॥ १६७ ॥</v>
<c>कर्दमे पङ्‌के । अपिशब्दात् केशादौ जरया
जातायां श्वेततायां मांसादेर्वलीपलितमात्रे शैलजे तापे वृद्धे च पलितं स्यात् । न० । पल–
गतौ । भावे क्तप्रत्ययः । "पलितं शैलजे तापे केशपाके च कर्दमे" इति मेदिनी ॥ विधौ
चतुर्मुखे ब्रह्मणि । भूपे भूपाले । तथा प्रजासर्जके दक्षादौ जामातरि सूर्ये वह्नौ त्वष्टरि च ।
प्रजापतिः । पु० । प्रजायाः पतिरिति षष्ठीतत्पुरुषः । "प्रजापतिर्ना दक्षादौ महीपाले
विधातरि" इति मेदिनी ॥ शक्ते सामर्थ्ये । निवारणे निषेधे । वृत्तौ वर्तने । यथेप्सिते यथेष्टे ।
तथा योग्यत्वे समर्थे आप्ते च । त्रि० । पर्याप्तं स्यात् । न । परिपूर्वआप–प्राप्तौ ।
भावे क्तप्रत्ययः । कर्त्तरि वा । "पर्याप्तं तु यथेष्टे स्यात्तृप्तौ शक्ते निवारणे" इति मेदिनी ॥
॥ १६७ ॥</c>


;p{0149}
<v>प्रेतो मृते प्राणिभेदे पित्सन्पातेच्छुपक्षिणोः ।
क्लीबं बिन्दौ पृषन्तेणे पृषतोऽप्यनयोर्नरि ॥ १६८ ॥</v>
<c>मृते कालङ्कृते । प्राणिभेदे नरकस्थे जीवे, पिशाचभेदे वा । प्रेतः । पु० । प्रपूर्व-
इण–गतौ । क्तप्रत्ययः । "प्रेतो भूतान्तरे पुंसि मृते स्याद्वाच्यलिङ्गकः" इति मेदिनी ॥
पातेच्छुः पतनेच्छावान् । पक्षी विहङ्गमः तयोश्च । पित्सन् । पु० । पत–गतौ । सन् ।
शतृप्रत्ययः । "पित्सन्विहङ्गमे पुंसि पतनेच्छौ पुनस्त्रिषु" इति मेदिनी ॥ बिन्दौ अल्पेंशे । न० ।
ऐणे शुभ्रबिन्दुमति मृगभेदे । पु० । पृषत् । न० । पृष–सेके । अतिप्रत्ययः । किच्च ।
अनयोः बिन्दुशुभ्रबिन्दुमन्मृगभेदयोः पृषतः । पु० । पृष–सेके अतच्‌प्रत्ययः । किच्च ।
"पृषन्मृगे पुमान्बिन्दौ न द्वयोः पृषतोऽपि ना । अनयोश्च त्रिषु श्वेतविन्दुयुक्तेऽप्युभावपि" इति
मेदिनी ॥ १६८ ॥</c>


<v>खातादौ पूरिते पूर्तं पातो भ्रंशे च रक्षिते ।
प्रेषिते च प्रतिक्षिप्तं प्रतीतः सादरेऽपि च ॥ १६९ ॥</v>
<c>खातादौ खातादिकर्मणि विश्वजनोद्देशेन जलाशयदानादौ । पूरिते पूर्णे ।
तथा काले छन्ने । त्रि० । पूरणे च । न० । पूर्तम् । न० । पूर–पूर्तौ, प्रीणने च । क्तप्रत्ययः
निपातनात् साधुः । "पूर्तं त्रिषु पूरिते स्यात्क्लीबं खातादिकर्मणि" इति मेदिनी ॥ भ्रंशे पतने ।
रक्षिते पालिते । त्रि० । चकारात्‌ ज्योतिषोक्ते क्रान्तिसाम्यसम्पादके राहुरूपे ग्रहभेदे च पातः ।
पु० । पत–गतौ, पतने वा । घञ्‌प्रत्ययः । "पातो ना पतने त्राते" इति मेदिनी ॥ प्रेषिते
प्रेरिते । चकारात् अधिक्षिप्ते बाधिते तिरस्कृतं च प्रतिक्षितम् । त्रि० । प्रतिपूर्वक्षिप–प्रेरणे,
नोदने वा । क्तप्रत्ययः । "प्रतिक्षिप्तं वारिते स्यात्प्रेषिते पञ्चके त्रिषु" इति मेदिनी । "प्रति-
क्षिप्तं प्रतिहते प्रेषिते च निराकृते" इति विश्वः ॥ सादरे आदरान्विते । अपिशब्दात् खाते ज्ञाते
हृष्टे च प्रतीतः । त्रि० । प्रतिपूर्व–इण–गतौ । क्तप्रत्ययः । "प्रतीतः सादरे ज्ञाते हृष्टप्रख्यातयो
स्त्रिषु" इति मेदिनी ॥ १६९ ॥</c>


<v>प्लुतः स्वरे चाऽभियुक्तहतौ च प्रार्थितौ स्मृतौ ।
द्विष्टेऽपि च प्रतिहतः पिण्डितं गुणिते घने ॥ १७० ॥</v>
<c>स्वरे नादे । चकारात् तिर्यग्गतौ झम्पेन गतौ अश्वगतिभेदे च
प्लुतः । पु० न० । प्लु–सर्पणे, उत्प्लुत्यगतौ च । क्तप्रत्ययः । "प्लुतं तुरङ्गमगतौ त्क्लीबं
पुंसि त्रिमात्रके" इति मेदिनी । अभियुक्तः अभिहितः । हतः प्रसिद्धः । तयोः । चकारात्
चालिते शत्रुसंरुद्धे च प्रार्थितः । स्मृतः ज्ञेयः । त्रि० । प्रपूर्वअर्थ–याचने । क्तप्रत्ययः ।
"प्रार्थितं याचिते शत्रुसंरुद्धेऽभिहिते त्रिषु" इति मेदिनी ॥ द्विष्टे शत्रौ । अपिशब्दात्‌ रुद्धे निरस्ते
प्रतिस्खलिते च प्रतिहतम् । त्रि० । प्रतिपूर्वहन–वधे । क्तप्रत्ययः । "भवेत्प्रतिहतं द्विष्टे प्रति-
स्खलितरुद्धयोः" इति मेदिनी । गुणिते गुणीकृते । घने घनीभूते । तथा संहते तुरुष्के च
पिण्डितम् । त्रि० । पिण्डि–राशीकरणे क्तप्रत्ययः । पिण्डितं गुणिते घने" इति मेदिनी
॥ १७० ॥</c>


;p{0150}
<v>प्राप्ते ज्ञाते परिगतं प्रपातौ भृगुनिर्झरौ ।
लोकायते कच्छपे च पञ्चगुप्तः स्मृतो बुधैः ॥ १७१ ॥</v>
<c>प्राप्ते प्रयाते । ज्ञाते प्रसिद्धे । तथा विस्मृते चेष्टिते वेष्टिते गते च परिगतम् ।
त्रि० । परिपूर्वगम–गतौ । क्तप्रत्ययः । "स्त्रियां परिगतं प्राप्ते विस्मृतज्ञातचेष्टिते" इति
मेदिनी ॥ भृगुर्मुनिभेदः । निर्झरः पर्वतान्निःसृतजलप्रवाहः तयोः । तथा तटरहिते
निरवलम्बे पर्वतस्थाने कूले अवस्कन्दे च प्रपातः । पु० । प्रपतत्यस्मात् । पत–
पतने । घञ्‌प्रत्ययः । "देवमुन्यन्तरे शैले प्रपातो निर्झरे तटे" इति मेदिनी ॥ लोकायते
चार्वाकमते । कच्छपे कमठे च । पञ्चगुप्तः । पु० । बुधैः पण्डितैः । स्मृतः ज्ञातः । पञ्च
गुप्तानि यस्य । "पञ्चगुप्तस्तु चार्वाकदर्शने कमठे पुमान्" इति मेदिनी ॥ १७१ ॥</c>


<v>लब्धे समञ्जसे प्राप्तं पक्तिर्गौरवपाकयोः ।
पारिजातो देवतरौ मन्दारे पारिजातके ॥ १७२ ॥</v>
<c>लब्धे
लाभे । समञ्जसे उचिते, युक्ते वा । प्राप्तम् । त्रि० । प्रपूर्वआप–प्राप्तौ । क्तप्रत्ययः ॥
गौरवं गौरवणीयम् । पाकः पचनम् । तयोः । पक्तिः । स्त्री० । पचि–विस्तारे । क्तिन्‌-
प्रत्ययः । पक्तिः स्त्री गौरवे पाके" इति मेदिनी ॥ देवतरौ सुरद्रुमभेदे । मन्दारे स्वनामाख्याते
वृक्षे । पारिजातके पारिभद्रवृक्षे च । पारिजातः । पु० । पारमस्यास्ति पारी समुद्रस्तत्र
जातः । जन–जनने । क्तप्रत्ययः । "पारिजातः सुरतरौ पारिभद्रतरावपि" इति मेदिनी
॥ १७२ ॥</c>


<v>वृत्तिवार्ताप्रवाहेषु प्रवृत्तिरथ घोटके ।
पाने च पीतिः सिक्ते तु प्रोक्षितं निहतेऽपि च ॥ १७३ ॥</v>
<c>वृत्तिर्निवर्त्तनम् । वार्त्ता वृत्तान्तम् । प्रवाहः जलस्रोतः तेषु । तथा अवन्त्यादिदेशे
हस्तिमदे न्यायोक्ते चिकीर्षाकृतिसाध्यताज्ञानाधीने प्रयत्नभेदे च प्रवृत्तिः । स्त्री० । प्रपूर्व-
??–वर्त्तने । क्तिन्‌प्रत्ययः । "प्रवृत्तिस्तु प्रवाहे स्यादुदन्ते च प्रवर्तने । अवन्त्यादौ च" इति
?? ॥ घोटके अश्वे । पाने द्रवद्रव्यस्य गलाधः संयोजने । चकारात् गतौ शुण्डायां च ।
?? । पु० । पा–पाने । क्तिच्‌प्रत्ययः । भावे क्तिश्च । अज–गतौ, क्षेपणे च । व्यादेशे
??तिर्वा । "पीतिर्नाऽश्वे स्त्रियां पाने" इति मेदिनी ॥ सिक्ते सेचनकर्मणि । निहते
?? । अपिशब्दात् हिते यज्ञार्थं संस्कृते मांसादौ च । "भक्षयेत्प्रोक्षितं मांसम्" इति
?? । प्रोक्षितम् । त्रि० । प्रपूर्वउक्ष–सेचने । क्तप्रत्ययः । "प्रोक्षितं निहते सिक्ते"
इति मेदिनी ॥ १७३ ॥</c>


<v>रामानुजे नाट्यशास्त्रे दौष्मन्तौ भैरतो नटे ।
जिने पूज्ये च भगवान्भोगवानाढ्यनागयोः ॥ १७४ ॥</v>
<c>रामानुजे दशरथकनिष्ठपुत्रे । नाट्यशास्त्रे भरतमुनिकृते नाटक-
शास्त्र । दौष्मन्तौ चन्द्रवंशीये भरतराजपुत्रे । नटे नाटके । भरतः । पु० । तथा वेदव्यास-
प्रणीते लक्षश्लोकात्मके ग्रन्थभेदे । "हिमाह्वं दक्षिणं वर्षं भरताय ददौ पिता । तस्माच्च भारतं
वर्षम् । इत्युक्ते जम्बुद्वीपान्तर्गते वर्षभेदे भरतनृपस्य वंश्ये अग्नौ च "भारतं" । न० । भरतान्
भरतवंश्यानधिकृत्य कृतो ग्रन्थः अण्प्रत्ययः । भरतेन चिह्नितं तस्येदं वा । अण्‌प्रत्ययः । भरतस्य
गोत्रापत्यम् । अण्‌प्रत्ययः । तदधीयते पुनरण्‌ च । इह भारतपदं मूलेन ग्रथितं अग्रेऽस्त्येव तथापि
भरतपदानुषङ्‌गेण भारतपदस्य पर्यायास्तथा विवरणं कृतं वर्तते । "भरतो नाट्यशास्त्रे मुनौ नटे ।
रामानुजे च दौष्मन्तौ" । "भारतं ग्रन्थभेदे स्याद्वर्षभेदे" इति मेदिनी ॥ जिने सर्वज्ञे । पूज्ये
पूजनीये । तथा ऐश्वर्यादियुक्ते । पु० । दुर्गायाम् । स्त्री० । भगवान् । पु० । भगम् ऐश्व-
र्यादि अस्त्यस्य । मतुप्‌प्रत्ययः । मस्य वः । "भगवान्ना जिने गौर्यां स्त्रियां पूज्ये तु वाच्यकम्" इति
मेदिनी ॥ आढ्यः भोगयुक्तः । नागः सर्पः तयोः । तथा पातालगङ्गायां नागपुर्यां च । स्त्री० ।
भोगवान् । पु० । भोगः सर्पशरीरं भुम्नास्त्यस्याम् । मतुप्‌प्रत्ययः । मस्य वः । "अथ
भोगवती नागपुरीनद्योरहौ पुमान्" इति मेदिनी ॥ १७४ ॥</c>


;p{0151}
<v>सेवाविभागयोर्भक्तिर्भवद्युष्मत्सदर्थयोः ।
पक्षिण्यां वाचि वृत्तौ च भारती भारतं पुनः ॥ १७५ ॥</v>
<c>सेवा आसेवनक्रिया, आराधना वा ।
विभागः प्रसिद्ध, भागो वा तयोः । तथा तदेकाग्रचित्तवृत्तिभेदे गौण्यां वृत्तौ उपचारे अवयवे
भङ्ग्यां श्रद्धायां रचनायां च । भक्तिः । स्त्री० । भज–भागे, सेवायां च । क्तिन्‌प्रत्ययः ।
"भक्तिर्विभागे सेवायां स्त्रियाम्" इति मेदिनी ॥ युष्मदर्थे युष्मच्छब्दस्य अर्थे । सर्वनामता चास्य ।
भवत्याः पुत्रः भवत्पुत्रः । सदर्थे स्वार्थे, वा सदर्थः विद्यमानार्थः तयो । भवत् । त्रि० ।
भा–दीप्तौ । डवतुप्रत्ययः । भू–सत्तायाम् । शतृ च । "भवद्युष्मत्सतोस्त्रिषु" इति मेदिनी ॥
पक्षिण्यां विहङ्गयोषिति । वाचि सरस्वत्याम् । वृत्तौ अलङ्कारोक्ते वृत्तिभेदे । "भारती संस्कृत-
प्रायो वाग्व्यापारो नराश्रयः" इति साहित्यम् ॥ १७५ ॥</c>


<v>जम्बुद्वीपे व्यासकृतौ भूतिर्भरणमूल्ययोः ।
कुड्यभेदनयोर्भित्तिर्भास्वन्तौ सूर्यभास्वरौ ॥ १७६ ॥</v>
<c>पुनः जम्बूद्वीपे जम्बुवृक्षचिह्निते
द्वीपे । व्यासकृतौ वेदव्यासरचनायां भारते च । भारतम् । न० । भारती । स्त्री० ।
भृ–धारणे, भरणे वा । अतच्‌प्रत्ययः । स्वार्थे प्रज्ञाद्यण् । "भारती । वचने च सरस्वत्यां पक्षिः-
वृत्तिप्रभेदयोः" इति मेदिनी ॥ भरणं पोषणं, धारणं वा । मूल्यं वेतनं तयोः । तथा भवने
अणिमाद्यष्टविधैश्वर्ये शिवाङ्गभस्मनि भूतृणे सम्पत्तौ जात्यां वृद्धिनामौषधे च भूतिः । स्त्री० ।
भू–सत्तायाम् । क्तिन्‌प्रत्ययः । "भूतिर्भस्मनि सम्पत्तिहस्तिशृङ्गारयोः स्त्रियाम्" इति मेदिनी ।
कुड्यं गृहादेः कुडयम् । भेदनं विदारणम् । तयोः । तथा पल्ल्यां च । भित्तिः । स्त्री० ।
भिद–द्विधाकरणे । क्तिन्‌प्रत्ययः । "भित्तिः कुड्यप्रदेशयोः" इति मेदिनी ॥ सूर्यः अर्कः । भास्वरः
दीप्तियुक्तः, अर्कवृक्षो वा तयोः । तथा वीरे च भास्वान् । पु० । भाः अस्त्यर्थे मतुप्‌-
प्रत्ययः । मस्य वः । "भास्वान्भास्वरसूर्ययोः" इति मेदिनी ॥ १७६ ॥</c>


;p{0152}
<v>पृथिवीजननीगावो ब्रह्माण्याद्याश्च मातरः ।
मूर्धाभिषिक्तोऽमात्येऽपि मुक्तौ निवृतमोचितौ ॥ १७७ ॥</v>
<c>पृथिवी भूमिः ।
जननी अम्बा । गौः वृषः । तेषु । ब्रह्माणी ब्राह्मी । आदिपदात् माहेश्वरी चण्डी वाराही वैष्णवी
कौमारी । चामुण्डा चर्चिकाश्चात्र सङ्‌गृह्यन्ते । तथोक्तम् । "ब्राह्मी माहेश्वरी चण्डी वाराही
वैष्णवी तथा । कौमारी चैव चामुण्डा चर्चिकेत्यष्टमातरः" इति । तत्र शिवसहचरीभेदे तथा
विभीतौ लक्ष्म्यां रेवत्याम् आखुकर्ण्याम् इन्द्रवारुण्यां जटामांस्यां च माता । त्रि० ।
मा–माने । तृच्‌प्रत्ययः । "माता गौर्यादिजननी गोब्रह्माण्यादिभूमिषु" इति मेदिनी ॥ अमात्ये
मन्त्रिणि । अपिशब्दात् भूपाले क्षत्त्रिये च मूर्धाभिषिक्तः । पु० । मूर्ध्नि अभिषिक्तो
यस्य । "मूर्धाभिषिक्तो भूपाले मन्त्रिणि क्षत्त्रियेऽपि च" इति मेदिनी ॥ निर्वृतः प्राप्तमोक्षः ।
मोचितः त्यक्तः तयोः । तथाः आनन्दिते मौक्तिके च । स्त्री० । मुक्तः । त्रि० । मुच–त्यागे ।
क्तप्रत्ययः । "मुक्तः प्राप्तमोक्षे च मोचिते । त्रिषु स्त्री मौक्तिके" इति मेदिनी ॥ १७७ ॥</c>


<v>मूर्तं स्यात्त्रिषु मूर्च्छाले कठिने मूर्तिमत्यपि ।
मतिरिच्छाप्यथ यतिः पाठच्छेदे मुनौ पुमान् ॥ १७८ ॥</v>
<c>मूर्च्छाले मूर्च्छान्विते मूर्च्छाविशिष्टे वा । कठिने कर्कशे । मूर्तिमति देहे,आकारयुक्ते वा । अपि-
शब्दात् न्यायोक्तेषु क्षितिजलपावकपवनमनःसु च मूर्तम् । त्रि० । मूर्च्छ–मोहे । क्तप्रत्ययः ।
दीर्घः । "मूर्तं स्यात्त्रिषु मूर्च्छाले कठिने मूर्तिमत्यपि" इति मेदिनी ॥ इच्छा अभिलाषा । तत्र ।
अपिशब्दात् ज्ञाने स्मृतौ च मतिः । स्त्री० । मन–बोधे । भावे क्तिन्‌प्रत्ययः । क्तिच्च ।
"मतिः स्त्रीच्छाधियोः स्मृतौ" इति मेदिनी ॥ पाठच्छेदे उच्चारणकालविच्छेदे, छन्दोग्रन्थवि-
ख्याते जिह्वाया विश्रामस्थाने वा । मुनौ परिव्राजके, संन्यासिनि, बौद्धभिक्षौ वा । यतिः ।
पु० । यतते मोक्षाय । यत–यत्ने । इन्‌प्रत्ययः । यम्यते जिह्वा यत्र । यम–उपरतौ । किन्‌-
प्रत्ययः । यत्–परिमाणे । यच्छब्दात् डतिप्रत्ययः । "यतिः स्त्रीपाठविच्छेदे निकारयतिनोः
पुमान्" इति मेदिनी ॥ १७८ ॥</c>


<v>न्याययोजनयोर्युक्तिः पाश्यब्धी यादसाम्पती ।
रेवती हलिपत्न्यां भे स्मरपत्न्यां रते रतिः ॥ १७९ ॥</v>
<c>न्यायः नयोपायः, उचितो वा । योजनं संयोगः तयोः ।
तथा व्यवहारे अनुमाने तत्साधकलिङ्गज्ञानादौ नाटकाङ्गविशेषे च युक्तिः । स्त्री० । युज–युतौ ।
किन्‌प्रत्ययः । "युक्तिः स्त्री न्याययोगयोः" इति मेदिनी ॥ पाशी पश्चिमदिशाधिपतिः वरुणः ।
अब्धिः समुद्रः तयोश्च । यादसाम्पतिः । पु० । षष्ठीतत्पुरुषः । अलुक्समासः । "यादसाम्प-
तिरम्बोधौ पश्चिमाशापतौ पुमान्" इति मेदिनी ॥ हलिपत्न्यां बलदेवपत्न्यां रेवतराजकन्यायां वा ।
भे अश्विन्यावधितः सप्तविंशतिसङ्ख्याते नक्षत्रे । तथा तत्सख्यायां मातृकाभेदे स्त्रीगव्यां नदी-
भेदे दुर्गायां च रेवती । स्त्री० । रेवतस्यापत्यम् । अण्प्रत्ययः । पृषोदरादित्वात् साधुः ।
रेव–गतौ । अतच्‌प्रत्ययः । गौरादित्वात् ङीप् । "रेवती हलिपत्न्यां स्यात्ताराभिन्मातृभेदयोः"
इति मेदिनी ॥ स्मरपत्न्यां कामपत्न्याम् । रते रमणे । तथा रागे गुह्ये च रतिः । स्त्री० ।
रम–क्रीडायाम् । क्तिन्‌प्रत्ययः । "रतिः स्त्री स्मरदारेषु रागे सुरतगुह्ययोः" इति मेदिनी ॥
॥ १७९ ॥</c>


;p{0153}
<v>रिक्तं वनेऽपि रीतिस्तु लोहकिट्टारकूटयोः ।
रोहितमृजुशक्रास्त्रे रक्ते ना मृगमीनयोः ॥ १८० ॥</v>
<c>वने दावे । अपिशब्दात् शून्ये निरर्थके च रिक्तम् । न० । त्रि० । रिच–सम्पर्के,
वियोगे च । क्तप्रत्ययः । "रिक्तं शून्ये वने" इति मेदिनी ॥ लोहकिट्टं लौहमलम् ।
आरकूटः पित्तलं तयोः । तुकारात् प्रस्रावे क्षरणे सीमायां गतौ स्वभावे अलङ्कारोक्ते
गौड्यादिरचनाभेदे च रीतिः । स्त्री० । री–गतौ, क्षरणे च । क्तिन्‌प्रत्ययः ।
"रीतिः स्त्रियां स्यन्दप्रचारयोः । पित्तले लोहकिट्टे च" इति मेदिनी ॥ ऋजुशक्रास्त्रे
सरलेन्द्रचापे । रक्ते रुधिरे । मृगः स्वनामाख्यातः मृगविशेषः । मीनः स्वनामाख्यातो मत्स्य-
भेदः तयोः । तथा रक्तवर्णे स्वनामाख्याते वृक्षे कुङ्कुमे च रोहितम् । न० । रुह–उद्भवे ।
इतच्‌प्रत्ययः । "रोहितं रक्ते ऋजुशक्रशरासने । पुंसि स्यान्मीनमृगयोर्भेदे रोहितकद्रुमे" इति
मेदिनी ॥ १८० ॥</c>


<v>शैलभेदे सुवर्णालौ शङ्करेऽपि च रैवतः ।
स्वर्णाद्यक्तेऽपि रसितं कस्तूरीपृक्कयोर्लता ॥ १८१ ॥</v>
<c>शैलभेदे द्वारिकासमीपस्थे पर्वतभेदे । सुवर्णालौ स्वर्णालुवृक्षे । शङ्करे
शिवे । अपिशब्दात् दैत्यभेदे चतुर्दशसु मनुषु मनुभेदे च रैवतः । पु० । रेवत्या नद्या अदूरो
देशः । अञ्‌प्रत्ययः । रेवत्यां भवः । ण्यप्रत्ययश्च । "रैवतस्तु सुवर्णालौ शैलभेदेऽपि शङ्करे"
इति मेदिनी ॥ स्वर्णाद्यक्ते सुवर्णादिलेपने । अपिशब्दात् मेघादिशब्दे विहगादिशब्दे शब्दवति
आस्वादिते च । त्रि० । रसितम् । न० । रस–आस्वादे । क्तप्रत्ययः कर्तरि, कर्मणि वा ।
"रसितः पुनः । रुतस्तनितयोः क्लीबं स्वर्णादिखचिते त्रिषु" इति मेदिनी ॥ कस्तूरी मृगनाभः ।
पृक्का शाकभेदः तयोः । तथा शाखारहिते गुडूच्यादौ प्रियङ्गौ ज्योतिष्मत्यां वल्ल्यां च लता ।
स्त्री० । लत–आघाते । अच्‌प्रत्ययः । "लता प्रियङ्गुशाखयोः । पृक्काज्योतिष्मतीवल्लील-
ताकस्तूरिकासु च" इति मेदिनी ॥ १८१ ॥</c>


<v>वर्तुलाधीतयोर्वृत्तं वार्तं कुशलनीरुजोः ।
वासेऽपि वसतिर्वृक्षमात्रेऽपि च वनस्पतिः ॥ १८२ ॥</v>
<c>वर्तुलं गोलाकारः पदार्थः । अधीतम् अध्ययनं,
पठितं वा तयोः । तथा "गुरुपूजा घृणा शौचं सत्यमिन्द्रियनिग्रहः । प्रवर्तनं हितानां च
तत्सर्वं वृत्तमुच्यते" इत्युक्ते चारित्रे । पद्यभेदे वृत्तौ अतीते दृढे मृते जाते च । त्रि० । कूर्मे
च । पु० । वृत्तम् । न० । वृत–वर्तने, संभक्तौ वा । भावे क्तप्रत्ययः । कर्तरि च ।
"वृत्तोऽधीतेऽप्यतीतेऽपि वर्तुलेऽपि वृते मृते । दृढेऽन्यलिङ्गवान्क्लीबं छन्दश्चारित्रवृत्तिषुः" इति
मेदिनी ॥ कुशलम् आरोग्यम् । नीरुज्‌ निरामयं तयोः । तथा वृत्तिशीले । त्रि० । दुर्गायां
कृषिकर्मणि वृत्तौ जनश्रुतौ वृत्तान्ते कालकर्तृके भूतनाशने च । स्त्री० । "अस्मिन् महामोह-
मये कटाहे सूर्याग्निना रात्रिदिनेन्धनेन । मासर्तुदर्वीपरिघट्टनेन भूतानि कालः पचतीति वार्ता"
इति वार्तम् । न० । वृत्तिशब्दात् अण्प्रत्ययः । "वार्ता तु वर्तने वातिङ्गणे कृष्णाद्युद-
न्तयोः । निःसारारोग्ययोः क्लीबं वृत्तिमन्नीरुजोस्त्रिषु" इति मेदिनी ॥ वासे गृहे । अपिश-
ब्दात् यामिन्यां निकेतने स्थाने च । वसतिः । स्त्री० । वस–निवासे । अतिप्रत्ययः ।
वा ङीप् । "वसतिः स्यात्स्त्रियां वासे यामिन्यां च निकेतने" इति मेदिनी ॥ वृक्षमात्रे द्रुममा-
त्रके पुष्पं विना जायमानफले अश्वत्थादौ वृक्षे । अपिशब्दात्‌ वनज्येष्ठवृक्षे च । वनस्पतिः ।
पु० । वनस्य पतिः । गतिसमासत्वात् सुट् । "वनस्पतिर्ना द्रुमात्रे विना पुष्पं फलिद्रुमे" इति
मेदिनी ॥ १८२ ॥</c>


;p{0154}
<v>वर्तने विवृतौ वृत्तिर्वर्तिदीपदशास्वपि ।
लाभसम्बन्धयोर्व्याप्तिर्विश्वस्ता विधवापि च ॥ १८३ ॥</v>
<c>वर्तने वृत्तौ । विवृत्तौ विवरणे । तथा स्थितौ जीविकायां कौशिकीसात्वतीभा-
रत्यारभट्याख्ये रचनाभेदे वेदान्तोक्ते अन्तःकरणादेः परिणामभेदे च वृत्तिः । स्त्री० । वृत–
वर्तने । क्तिन्‌प्रत्ययः । "वृत्तिर्विवरणाजीवकौशिकादिप्रवर्तने" इति मेदिनी ॥ दीपः प्रदीपः ।
दशा दीपदशा । अथवा दीपदशा प्रदीपदशा तासु । अपिशब्दात् नयनाञ्जने लेखे गात्रानुलेपने
भेषजनिर्माणवर्तौ च वर्तिः । स्त्री० । वृत–दीप्तौ । इन्‌प्रत्ययः । वा ङीप् । "वर्तिर्भेषजनि-
र्माणे नयनाञ्जनलेखयोः । गात्रानुलेपनीदीपदशादीपेषु योषिति" इति मेदिनी ॥ लाभः प्रसिद्धः
सम्बन्धः समृद्धिः तयोः । तथा ईश्वरस्य ऐश्वर्यभेदे । न्यायमते तदभाववति अविद्यमानरूपे
पदार्थे च व्याप्तिः । स्त्री० । विपूर्व–आप–प्रापणे । क्तिन्‌प्रत्ययः । "व्याप्तिर्व्यापनलम्भयोः"
इति मेदिनी । विधवा मृतपतिका तस्याम् । अपिशब्दात् जातविश्वासायां स्त्रियां च विश्व-
स्ता । स्त्री० । विपूर्वश्वस–जीवने । क्तप्रत्ययः । "विश्वस्ता विधवा स्त्रियाम्" इति मेदिनी ॥
॥ १८३ ॥</c>


<v>छेदे विनाशे विच्छित्तिर्विगतौ वीतनिष्प्रभौ ।
असारेऽश्वेभयोर्वीतं वीतमङ्कुशकर्मणि ॥ १८४ ॥</v>
<c>छेदे छेदने । विनासे ध्वंशे, अदर्शने वा । तथा अङ्गरागे हारभेदे विच्छेदे स्त्रीण
चेष्टाभेदे च विच्छित्तिः । स्त्री० । विपूर्वछिद–द्वधीकरणे । क्तिन्‌प्रत्ययः । "विच्छित्तिर-
ङ्गरागे विच्छेदे हारभेदेके च स्त्री" इति मेदिनी ॥ वीतो गतः, शान्तो वा । निष्प्रभा दीप्तिर-
हिता । तयोः । तथा प्रमादरहिते विशेषगते अपगते च विगतः । पु० । विपूर्वगम–गतौ ।
क्तप्रत्ययः । असारे साररहिते, युद्धाय असमर्थे वा । अश्वः हयः । इभः हस्ती । तयोः ॥
अङ्कुशकर्मणि अङ्कुशक्रियायाम् । तथा न्यायाद्‌युक्ते अनुमानभेदे शान्ते गते च । त्रि० । वीतम् ।
न० । विपूर्वइण–गतौ । क्तप्रत्ययः । "वीतमसारगजे स्यादङ्कुशकर्मण्यसारतुरगे च" इति मेदिनी ॥
॥ १८४ ॥</c>


<v>अभ्युद्गते विकसिते चेष्टिते च विजृम्भितम् ।
विकृतौ रोगिबीभत्सौ वित्तं ख्याते धनेऽपि च ॥ १८५ ॥</v>
<c>अभ्युद्गते प्रकाशे । विकसिते विकासयुक्ते । चेष्टिते कायिके व्यापारे च । "आ-
त्मजन्यं भवेदिच्छा इच्छाजन्या भवेत्कृतिः । कृतिजन्या भवेच्चेष्टा" इत्युक्तम् । विजृम्भि-
तम् । त्रि० । विपूर्वजृभि–जृम्भे च । क्तप्रत्ययः । "विजृम्भितं तु चेष्टायां क्लीबं त्रिषु विक-
स्वरे" इति मेदिनी ॥ रोगी रोगयुक्तः । बीभत्सः पापी, जुगुसितो वा । तयोः । तथा मलिनी-
कृते च विकृतम् । त्रि० । विपूर्वकृ–करणे क्तप्रत्ययः । "विकृतं त्रिषु बीभत्से रोगिते
संस्कृतेऽपि च" इति मेदिनी ॥ ख्याते प्रसिद्धे । धने वसुनि । अपिशब्दात्‌ विचारिते ज्ञाते
लब्धे च वित्तम् । त्रि० । वित्यते त्यज्यते । वित्त–त्यागे । घञ्प्रत्ययः । विद–लाभे ज्ञाने च ।
क्तप्रत्ययः । "वित्तं क्लीबं धने वाच्यलिङ्गं ख्याते विचारिते" इति मेदिनी ॥ १८५ ॥</c>


;p{0155}
<v>दृढेऽपि व्यायतं शुक्तिर्मुक्तास्फोटाश्वलक्ष्मणोः ।
अस्त्रभेदेऽपि शुक्तिः स्याच्छान्तिः स्यान्मङ्गले शमे ॥ १८६ ॥</v>
<c>दृढे प्रगाढे,
बलवति वा । अपिशब्दात् दीर्घे आयते दूरे अतिशये च व्यायतम् । त्रि० । विपूर्वयम–उपरतौ ।
क्तप्रत्ययः । "व्यायतं व्यावृते दीर्घे दृढे चातिशयेऽन्यवत्" इति विश्वः । मुक्तास्फोटा
मुक्तायै स्फोटः शुक्तिरेव । अश्वलक्ष्म अश्वावर्तकः तयोः । तथा जलजन्तुभेदे कपालखण्डे शङ्ख-
नखे नख्याम्‌ अर्शोरोगे चक्षुरोगविशेषे च । शुक्तिः । स्त्री० । शुच–शौचे, क्लेदे च ।
क्तिन्‌प्रत्ययः । "शुक्तिः कपालशकले शङ्खे शङ्खनखेऽपि च । नख्यश्वावर्तदुर्नाम मुक्तास्फोटेषु
च स्त्रियाम्" इति मेदिनी ॥ अस्त्रभेदे आयुधविशेषे । अपिशब्दात् सामर्थ्ये स्त्रीदेवतायां न्याया-
द्युक्ते कारणनिष्ठे कार्योत्पादनयोग्ये धर्मभेदे शब्दनिष्ठे अर्थबोधकतारूपे वृत्तिभेदे च शक्तिः
स्यात् । स्त्री० । शक–सामर्थ्ये । क्तिन्प्रत्ययः । "शक्तिरस्त्रान्तरे गौर्यामुत्साहादौ बले स्त्रियाम्"
इति मेदिनी ॥ मङ्गले प्रशस्ते, अभीष्टार्थसिद्धौ वा । शमे अन्तरिन्द्रियदमने । तथा कामक्रोधा-
दिजये उपद्रवनिवारणे निवारणे च शान्तिः स्यात् । स्त्री० । शम–शान्तौ । क्तिन्प्रत्ययः ।
"शान्तोऽभियुक्तरसयोः पुंसि त्रिषु शमान्विते । अव्ययं वारणे शान्तम्" इति मेदिनी ॥ १८६ ॥</c>


<v>वेतसेऽपि च शीतो ना शुक्तं पूताम्लनिष्ठुरम् ।
शितिर्भूर्जे सिते कृष्णे श्रीमन्तौ तिलकेश्वरौ ॥ १८७ ॥</v>
<c>वेतसे बहुवारवृक्षे, असंनवृक्षे वा । अपिशब्दात्‌ शीतले जले हिमे च । न ० ॥ शीतस्पर्शवति ।
त्रि० । शीतः । पु० । शै–गतौ । क्तप्रत्ययः । "शीतं हिमगुणे क्लीबं शीतलालसयोस्त्रिषु ।
वानीरे बहुवारे ना" इति मेदिनी ॥ पूतम् अपनीतवुषम् । आम्लं तक्रम् , आम्लरसो वा । निष्ठुरं
कर्कशम् । तेषु । तथा मांसे काञ्जिके द्रवद्रव्यभेदे श्लिष्टे दुर्जने च शुक्तम् । न० । शुच–
शोके, शौचे च । क्तप्रत्ययः । "शुक्तं पूताम्लनिष्ठुरे" इति मेदिनी ॥ भूर्जे भूर्जपत्रवृक्षे ।
सिते शुभ्रवर्णे । कृष्णे कालवर्णे च शितिः । पु० । शि–छेदने । क्तिच् प्रत्ययः । "निशिते
च शितिर्भूर्जे ना सितासितयोस्त्रिषु" इति मेदिनी ॥ तिलकः तिलकवृक्षः । ईश्वरः शिवः । तयोः ।
तथा शोभायुक्ते । त्रि० । विष्णौ अश्वत्थवृक्षे कुक्कुरे राधिकायां च । स्त्री० । श्रीमान् । पु० ।
श्रीरस्त्यस्य । मतुप्‌प्रत्ययः । "श्रीमांस्तिलकवृक्षे ना मनोज्ञे धनिके त्रिषु" इति मेदिनी ॥ १८७ ॥</c>


;p{0156}
<v>ब्रह्मशक्रौ शतधृती वार्तायां श्रवणे श्रुतिः ।
दुर्बले निशिते स्यातां शितशातावथो वचः ॥ १८८ ॥</v>
<c>ब्रह्मा प्रजापतिः । शक्रः इन्द्रः । तयोः । तथा स्वर्गे च शतधृतिः । पु० । शतं धृतयोऽस्य ।
"शतधृती" अप्यत्र । "भवेच्छतधृतिः पुंसि शक्रे च परमेष्ठिनि" इति मेदिनी ॥ वार्तायां वृत्तान्ते ।
श्रवणे कर्णे । तथा श्रवणेन्द्रियजन्ये ज्ञाने वेदे अङ्कशास्त्रोक्ते त्रिभुजक्षेत्रादौ भुजकोट्योः संयुज्य-
मानरेखाभेदे च श्रुतिः । स्त्री० । श्रु–श्रवणे । क्तिन्‌प्रत्ययः । "श्रुतिः श्रोत्रे च तत्कर्मण्या-
म्नायवार्तयोः स्त्रियाम्" इति मेदिनी ॥ दुर्बले बलहीने । निशिते तीक्ष्णीकरणे, शा-
णिते वा । शितशातौ स्याताम् । पु० । शितश्च शातश्चेति द्वौ शब्दौ । "शातं
शितं च दुर्बले निशिते च" इति मेदिनी ॥ वचः वचनम् । तत्र ॥ १८८ ॥</c>


<v>सरस्वती सरिद्गौश्च सूतो वन्दिनि पारदे ।
स्मृतिः स्याद्धर्मशास्त्रेऽपि प्रवाहेऽपि च सन्ततिः ॥ १८९ ॥</v>
<c>सरित् नदी । गौः प्रसिद्धः । तत्र च । तथा सरोवरे सागरे नदीभेदे ज्योतिष्मत्यां ब्राह्मयां
शक्तौ देवीभेदे च सरस्वती । स्त्री० । सरांसि जलानि सन्त्यस्य । मतुप्प्रत्ययः । मस्य
वः । "सरस्वांस्तु नदे चाम्बौ नान्यवद्रसिके स्त्रियाम् । वाणी स्त्रीरत्नवाग्देवीगोनदीषु नदी
भिदि" इति मेदिनी । बन्दिनि राजादेः स्तुतिपाठके । पारदे रसराजे । तद्वत् सूर्ये क्षत्त्रियजाते
ब्राह्मणीगर्भजे वर्णशङ्करभेदे त्वष्टरि सारथौ मागधे लोमहर्षणाख्ये पुराणवक्तरि । पु० न० ।
प्रसूते प्रेरिते च । त्रि० । सूतः । पु० । सू–प्रसवे, प्रेरणे, ऐश्वर्ये वा । क्तप्रत्ययः । "सूतस्तु सारथौ
तक्ष्णि क्षत्त्रियाद्ब्राह्मणीसुते । बन्दिपारदयोः पुंसि प्रसूते प्रेरिते त्रिषु" इति मेदिनी ॥ धर्मशास्त्रे
धर्मशासनशास्त्रे, वेदार्थानुभवजन्ये वेदार्थानुवादके, मुनिप्रणीते वाक्यरूपे शास्त्रे वा । अपिश-
ब्दात् अनुभूतवस्तुनि उद्बोधकसहकारेण संस्काराधीने ज्ञानभेदे । "वेदोऽखिलो धर्ममूलं स्मृति-
शीले च तद्विदाम्" इति मनुः । स्मृतिः । स्यात् । स्त्री० । स्मर्यते धर्मोऽनेन । स्मृ-
स्मरणे । क्तिन्‌प्रत्ययः । करणे वा । "ना त्रिपूते स्मृतिर्धर्मशास्त्रस्मरणयोः स्त्रियाम्" इति
मेदिनी ॥ प्रवाहे अविच्छिन्नजलधारायाम् । अपिशब्दात्‌ गोत्रे पुत्रे कन्यायां विस्तारे पङ्क्तौ च
सन्ततिः । स्त्री० । सन्त्यतेऽनेनेति । संपूर्व्वतन–विस्तारे । क्तिप्रत्ययः । "सन्ततिः स्यात्प-
ङ्क्तौ गोत्रे पारम्पर्ये च पुत्रयोः" इति मेदिनी ॥ १८९ ॥</c>


<v>रणे सभायां समितिः स्तिमितौ क्लिन्ननिश्चलौ ।
स्थपतिः कञ्चुकी कारुभेदो गीर्पतियागकृत् ॥ १९० ॥</v>
<c>रणे युद्धे । सभायां बहूनां समा-
वेशनस्थाने । तथा सङ्गमे सम्पराये च समितिः । स्त्री० । सम्पूर्वइण–गतौ । क्तिन्प्र-
त्ययः । "समितिः सम्पराये स्यात्सभायां सङ्गमेऽपि च" इति मेदिनी ॥ क्लिन्नम् आर्द्रः ।
निश्चलः चञ्चलरहितः । तयोः । तथा आर्द्रतायाम् अचाञ्चल्येऽपि । त्रि० । स्तिमितः ।
पु० । स्तिम–आर्द्रीकरणे, स्नेहने च । भावे क्तप्रत्ययः । "स्तिमितो निश्चलार्द्रयोः" इति
मेदिनी । "स्तिमितोऽचञ्चलत्क्लिन्ने" इति विश्वः । कञ्चुकी राज्ञामन्तःपुराधिकारी, द्वारपालो
वा । कारुभेदः शिल्पिभेदः । गीर्पतियागंकृत् बृहस्पतिः स्वनामकयागकर्ता । तत्र च । तथा
कुबेरे अधीशे सत्तमे । त्रि० । स्थपतिः । पु० । स्था–गतिनिरोधे । क्तप्रत्ययः । "स्थ-
पतिः कञ्चुकिन्यपि । जीवेष्टियाजके शिल्पिभेदे ना सत्तमे त्रिषु" इति मेदिनी ॥ १९० ॥</c>


;p{0157}
<v>सम्बन्धेऽपि च संवित्तिर्मर्यादायामपि स्थितिः ।
सीता लाङ्गलरेखा स्याद्‌व्योमगङ्गा च जानकी ॥ १९१ ॥</v>
<c>सम्बन्धे जनस्याविवादे । अपिशब्दात्‌ ज्ञाने प्रतिपत्तौ बुद्धौ अङ्गीकारे च संवित्तिः । स्त्री० ।
संपूर्वविद–ज्ञाने । क्तिन्‌प्रत्ययः । "संवित्तिः प्रतिपत्तौ स्यादविवादे जनस्य च" इति मे-
दिनी ॥ मर्यादायां सीमायाम् । अपिशब्दात् न्यायपथावस्थाने स्थाने च स्थितिः । स्त्री० ।
स्था–गतिनिरोधे । क्तिन्‌प्रत्ययः । "स्थितिः स्त्रियामवस्थाने मर्यादायां च सीमनि" इति मेदिनी ॥
लाङ्गलरेखा लाङ्गलपद्धती । व्योमगङ्गा भद्राश्ववर्पस्थितगङ्गा । जानकी जनकराजदुहिता । तासु
च सीता स्यात् । स्त्री० । सि–बन्धने । तप्रत्ययः । पृषोदरादित्वात् दीर्घः । "सीता लाङ्ग-
लपद्धती । वैदेहीस्वर्गगङ्गासु" इति मेदिनी ॥ १९१ ॥</c>


<v>सूनृतं कुशले सत्ये सुदोहा गौश्च सुव्रता ।
शर्कराऽपि सिताऽथोर्ध्वे सत्प्रतिज्ञेऽपि च स्थितः ॥ १९२ ॥</v>
<c>कुशले मङ्गले । सत्ये सत्यवचने । तथा
प्रियवाक्ये च सूनृतम् । न० । सुनृत्यति अनेन । सुपूर्वनृत–नर्तने । घञर्थे कप्रत्ययः । "सूनृतं
मङ्गलेऽपि स्यात्प्रियसत्यवचस्यपि" इति मेदिनी ॥ सुदोहा गौः सुशीला गौः । तस्याम् । चकारात्‌
सुन्दरव्रतयुक्ते च । त्रि० । सुव्रता । स्त्री० । सुष्ठु व्रतं नियमो यस्याः । "सुव्रता सुख-
सन्दोहा शोभनव्रतयोरपि" इति मेदिनी ॥ शर्करा खण्डविकारः । तत्र । अपिशब्दात् धवल-
स्त्रियां सिता । स्त्री० । सो–नाशे । क्तप्रत्ययः । "सितमवसिते च बद्धे धवले त्रिपु शर्क-
रायां स्त्री" इति मेदिनी । ऊर्ध्वे ऊर्ध्वस्थतया दण्डायमाने । सत्प्रतिज्ञे शोभनस्वीकारे । अपि-
शब्दात् स्थिते निश्चले स्थितिशालिनि च स्थितः । त्रि० । स्था–गतिनिरोधे । क्तप्रत्ययः ।
"स्थितं प्रतिज्ञातवति चोर्ध्वनिश्चलयोस्त्रिषु" इति मेदिनी ॥ १९२ ॥</c>


<v>सती कात्यायनीसाध्व्योः सङ्‌घातो नरके चये ।
हरीतकी हैमवती गौरी शुक्लवचावपि ॥ १९३ ॥</v>
<c>कात्यायनी दक्षकन्या ।
साध्वी पतिव्रता तयोः । "सती सतीयोगविसृष्टदेहा" इति कुमारः । ब्रह्मणि । न० । आदरे ।
अव्ययम् । "सदसती आदरानादरयोः" इति पाणिनिः । सती । स्त्री० । "सन्साधौ धीर-
शस्तयोः । मान्ये सत्ये विद्यमाने त्रिपु साध्व्युमयोः स्त्रियाम्" इति मेदिनी ॥ नरके नरकभेदे ।
चये समूहे । तथा सम्यग्घनने । दृढसंयोगे कफे च सङ्घातः । पु० । संपूर्वहन–हिंसायाम् ।
घञ्‌प्रत्ययः "सङ्घातः स्यात्पुंसि घाते संहतौ नरकान्तरे" इति मेदिनी । हरीतकी स्वनामा-
ख्यातवृक्षः । तत्फलं च । तत्र । गौरी पार्वती । शुक्लवचा श्वेत, वचा । तयोः । अपिशब्दात्
भारतवर्षभेदे हिमालयसम्बन्धिनि । त्रि० । विषभेदे स्वर्णक्षीर्यां च हैमवती । स्त्री० । हिम-
वतोऽदूरभवो देशः, तस्येदं वा । अण्‌प्रत्ययः । "हैमवत्यभयास्वर्णक्षीर्योः श्वेतवचोमयोः" इति
मेदिनी ॥ १९३ ॥</c>


;p{0158}
<v>स्त्री हरिद्दिशि वर्णे ना दूर्वाऽपि हरिता मता ।
;c{इति तान्ताः ॥}
अतिथिः कुशपुत्रेऽपि हरीतक्यपि चाव्यथा ॥ १९४ ॥</v>
<c>दिशि दिशायाम्‌ । वर्णे नीलपीतमिश्रितवर्णे, पलाशवर्णे वा । त्रि० । तथा
सूर्याश्वे मुद्गे सिंहे सूर्ये विष्णौ च हरित । पु० । हृ–हरणे । इतिप्रत्ययः । "हरिद्दिशि
स्त्रियां पुंसि हयवर्णविशेषयोः" इति मेदिनी ॥ दूर्वा स्वनामाख्यातः घासभेदः । तत्र । अपि-
शब्दात् जयन्त्यां हरिद्रायां कपिलद्राक्षायां नीलदूर्वायां च हरिता । मता ज्ञातेत्यर्थः स्त्री० ।
हृ–हरणे इतच्‌प्रत्ययः । "हरिता स्त्री च दूर्वायां हरिद्वर्णयुतेऽन्यवत्" इति मेदिनी ॥ इति
तकारान्ताः समाप्ताः ॥ अथ थान्तानाह ॥ कुशपुत्रे कुशराजसूनौ । अपिशब्दात् अध्वयो
गेन आगन्तुके गृहागते विषये च तस्य इन्द्रियेषु संसर्गमात्रकाले एव चेतसि स्थिति-
र्नोत्तरकालमिति गतिरनुमीयते । अतिथिः । पु० । अतति गच्छति न तिष्ठति । अत–
गमने । इथिन् प्रत्ययः । "अतिथिः कुशपुत्रे स्यात्पुमानागन्तुके त्रिषु" इति मेदिनी ॥
हरीतकी स्वनामाख्यातवृक्षः तत्फलम् । तत्र । स्त्री० । अपिशब्दात् शुण्ठ्याम् । स्त्री० ।
सर्पे । व्यथाशून्ये । त्रि० । अव्यथा । स्त्री० पु० । न व्यथते पद्भ्यां न सञ्चलति ।
व्यथ–भयचलनयोः । अच्‌प्रत्ययः । नास्ति व्यथा यस्माद्वा । "अव्यथो निर्व्यथे सर्पे चारटी-
पथ्ययोः स्त्रियाम्" इति मेदिनी ॥ १९४ ॥</c>


<v>अपेक्षालम्बनं चास्था स्यादर्थो विषयेऽपि च ।
भटे पुंस्यप्रतिरथं यात्रामङ्गलसाम्नि च ॥ १९५ ॥</v>
<c>अपेक्षा आकाङ्क्षा कार्यकारणयोरवश्यसम्बन्धः ।
तस्मिन् । आलम्बनम् आश्रयः । तस्मिन् । चकारात् श्रद्धायां स्थितौ प्रयत्ने प्रतिष्ठायां स्थाने च
आस्था । स्त्री० । आपूर्वस्था–गतिनिरोधे । अङ्‌प्रत्ययः । "आस्था त्वालम्बनस्थानयत्ना-
पेक्षासु योषिति" इति मेदिनी ॥ विषये इन्द्रियगोचरे शब्दादौ । अपिशब्दात् अभिधेये धने
वस्तुनि प्रयोजने निवृत्तौ हेतौ प्रकारे अभिलाषै । उद्देशे च अर्थः । पु० । अर्थ–याचने ।
भावादौ घञ्‌प्रत्ययः । "अर्थो विषयार्थनयोर्धनकारणवस्तुषु । अभिधेये च शब्दानां निवृत्तौ च
प्रयोजने" इति मेदिनी ॥ भटे योधे । पु० । यात्रामङ्गलं युद्धसमये यात्राकृतमङ्गलम् । साम
सामावयवभेदः । तत्र च । चकारात् । अतुल्ये विष्णौ । पु० । युद्धार्थयाने च अप्रतिर-
थम् । न० । न प्रतिकूलो रथो यत्र । न प्रतिपक्षो रथो रथान्तरमस्येति षष्ठीबहुव्रीहिर्वा ॥
॥ १९५ ॥</c>


<v>उन्माथः कूटयन्त्रेऽपि कुथः कम्बलबर्हिषोः ।
काशे क्षुते च क्षवथुर्ग्रन्थो द्वात्रिंशदक्षरे ॥ १९६ ॥</v>
<c>कूटयन्त्रे आमिषदानेन मृगादिबन्धनार्थं निवेशिते कूटयन्त्रे । अपिशब्दात् विलो-
ड्योत्थापने । हिंसने च उन्माथः । पु० । उन्मथ्यतेऽनेन । उद्पूर्वमथ–विलोडने । करणे
घञ्‌प्रत्ययः । "उन्माथः कूटयन्त्रे स्यान्मारणे घातके पुमान्" इति मेदिनी ॥ कम्बलः हस्ति-
पृष्ठस्थश्चित्रकम्बलः । बर्हिर्मयूरः तयोः । तथा कुशतृणे च कुथः । पु० । स्त्री० । कुथ–क्लेशे,
पूतिगन्धे वा । अच्‌प्रत्ययः । "कुथः स्त्रीपुंसयोर्वर्णकम्बले पुंसि बर्हिपि" इति मेदिनी ॥ काशे
रोगभेदे । क्षुते नासातः वायुनिःसरणजे शब्दे च क्षवथुः । पु० । क्षु–क्षुतौ । अथुच्‌प्रत्ययः ।
"क्षवथुर्ना क्षुते काशे" इति मेदिनी ॥ द्वात्रिंशदक्षरे अनुष्टुप्छन्दस्के पद्ये । द्वात्रिंशदक्षरीति
क्वचित् पाठः । धनं मूल्यम् । तत्र । ग्रन्थना गुम्फनम् । तस्मिन् । अपिशब्दात् शास्त्रे च
ग्रन्थः । पु० । ग्रन्थ–सन्दर्भे । घञ्‌प्रत्ययः । "ग्रन्थो ग्रन्थनाधनयोः स्याच्छास्त्रांक्षरस-
ङ्ख्ययोः" इति मेदिनी ॥ १९६ ॥</c>


;p{0159}
<v>धनं च ग्रन्थना चाऽपि तीर्थं तूपाययोगयोः ।
कट्यंशघोणयोः प्रोथो वीथिः पङ्क्तौ गृहांशके ॥ १९७ ॥</v>
<c>उपायः राज्ञां रिपुनिराकरणहेतुः सामादिः साधनो वा ।
योगः ध्यानम् । "योगश्चित्तवृत्तिनिरोधः" इति पातञ्जलिः । तयोः । तुग्रहणात् शास्त्रे यज्ञे
क्षेत्रे स्त्रीरजसि घट्टादौ नद्यादेरवतरणे विद्यादिगुणयुतपात्रे उपाध्याये मत्रिणि योनौ दर्शने ब्राह्मणे
आगमे निदाने अग्नौ उपकूपजलाशये दैहिके मानसिके भौमिके त्रैविधे पवित्रस्थाने च तीर्थम् ।
न० । तृ–तरणे, प्लवने, अभिभवे च । थक्‌प्रत्ययः । "तीर्थं शास्त्राध्वरक्षेत्रोपाय-
नारीरजःसु च इति मेदिनी ॥ कट्यंशः कटीभागः । घोणा अश्वनासिका, नासिका-
मात्रं तयोः । तथा शाटके स्त्रीगर्भे गर्ते भीषणे स्फिचि अश्वमुखे । पु० । पान्थे स्थापिते
प्रथिते च । त्रि० । प्रोथः । पु० । न० । प्रु–सर्पणे । थन्‌प्रत्ययः । प्रोथोऽस्त्री हयघोणायां
ना कट्यामध्वगे त्रिषु" इति मेदिनी ॥ पङ्क्तौ श्रेणौ । गृहांशके गृहाङ्गे । तद्वत् वर्त्मनि दृश्य-
काव्यनाटकाङ्गभेदे च वीथिः । स्त्री० । वीथ–याचने । इन्‌प्रत्ययः । पृषोदरादित्वात् ङीप् ।
"वीथी अप्यत्र । "वीथी पङ्क्तौ गृहाङ्गे च रूपकान्तारवर्त्मनोः" इति मेदिनी ॥ १९७ ॥</c>


<v>वानप्रस्थो मधूकेऽपि स्यात्तृतीयेऽपि चाश्रमे ।
काकोल्यामलकी ब्राह्मी वयःस्था तरुणे त्रिषु ॥ १९८ ॥</v>
<c>मधूके
मधूकवृक्षे । तृतीये आश्रमे वानप्रस्थाश्रमे । "गृहस्थस्तु यदा पश्येद्वलीपलितमात्मनः । पुत्रेषु
दारान्निक्षिप्य वनं गच्छेत्सहैव वा" इति । अपिशब्दात् पलाशवृक्षे च वानप्रस्थः । पु० ।
वाने वनसमूहे प्रतिष्ठति । स्था–गतिनिरोधे । कप्रत्ययः । वनप्रस्थ एव स्वार्थे अण्‌प्रत्ययो वा ।
"वानप्रस्थो मधूकेऽपि स्यात्तृतीयाश्रमे पुमान्" इति मेदिनी ॥ काकोली स्वनामाख्यातः औष-
धभेदः । आमलकी धात्री । ब्राह्मी शाकभेदः तत्र च । तरुणे यौवने च । त्रि० । वयःस्था ।
स्त्री० । वयसि यौवने तिष्ठति । स्था–गतिनिरोधे । कप्रत्ययः । "वयःस्था तु स्त्रियां ब्राह्मी
????....????....????....????....????</c>


;p{0160}
<v>सूर्यमन्थानयोर्मन्थः साक्तवेऽप्यथ मन्मथः ।
कपित्थे कामदेवेऽपि रथः पौरुषदेहयोः ॥ १९९ ॥</v>
<c>सूर्यः अर्कः, अर्कवृक्षो वा । मन्थानः मन्थनदण्डः तयोः । साक्तवे सक्तुभिः कृतपेयभेदे ।
"सक्तुभिः सर्पिषाभ्यक्तैः शीतवारिपरिप्लुतैः । नात्यच्छो नातिसान्द्रश्च मन्थ इत्यभिधीयते" इति ।
अपिशब्दात्‌ नेत्रमले किरणे आलोडनादौ च मन्थः । पु० । मन्थ–विलोडे, क्लेशे वा । करणे
घञ्‌प्रत्ययः । "मन्थः स्यात्पुंसि मन्थाने साक्तवे च दिवाकरे" इति मेदिनी । कपित्थे स्वनामा-
ख्यातवृक्षे । कामदेवे कन्दर्पे । अपिशब्दात् कामचिन्तायां च मन्मथः । पु० । मनः मथ्ना-
तीति । मन–गर्वे, धृतौ वा । क्विप्‌प्रत्ययः । अच्‌प्रत्ययश्च । षष्टीतत्पुरुषो वा । "मन्मथः ।
कामचिन्तायां कपित्थे कुसुमायुधे" इति मेदिनी ॥ पौरुषं पुरुषनिर्वृत्तः स्वनामाख्यातयानभेदः,
विक्रमो वा । देहं शरीरम् । "आत्मानं रथिनं विद्धि शरीरं रथमेव च" इति गीता । तयोः ।
तथा वेतसवृक्षे तिनिसवृक्षे पादे च रथः । पु० । रम्यतेऽनेन, अत्र वा । रम–क्रीडायाम् ।
क्थन्‌प्रत्ययः । रथः पुमानावयवे स्यन्दने वेतसेपि च" इति मेदिनी ॥ १९९ ॥</c>


<v>पुंसि स्त्रियां च षड्ग्रन्थः करञ्जवचयोः क्रमात् ।
सिद्धार्थः सर्षपे बुद्धे संस्था स्थितिविनाशयोः ॥ २०० ॥</v>
<c>करञः
स्वनामाख्यातवृक्षभेदः । वचा औषधविशेषः तयोश्च । षड्ग्रन्थः । क्रमात् क्रमेण । पु० । स्त्री० ।
षट् ग्रन्थाः यस्य । "षड्ग्रन्था तु वचायां स्त्री स्यात्करञ्जान्तरे पुमान्" इति मेदिनी ॥
सर्षपे श्वेसतर्षपे । बुद्धे गौतमबुद्धे । तथा प्रसिद्धे च । त्रि० । "सिद्धार्थं सिद्धसम्बन्धम्" इति
प्राञ्चः । वटीवृक्षे च सिद्धार्थः । पु० । सिद्धः अर्थो यस्मादिति पञ्चमीबहुव्रीहिः ।
वा कप्‌ । सिद्धार्थकोऽप्यत्र । "सिद्धार्थस्तु पुमाञ्छाक्यसिंहे च सितसर्षपे" इति
मेदिनी ॥ स्थितिः स्थानम् । विनाशः नाशः तयोश्च । संस्था । स्त्री० । सम्पूर्वस्था–गति-
निरोधे । अङ्‌प्रत्ययः ॥ २०० ॥</c>


<v>संस्थः समाप्तिक्रतुषु वरूथो निजराष्ट्रकः ।
सिक्थो भक्तपुलाके ना मधूच्छिष्टे नपुंसकम् ॥ २०१ ॥</v>
;c{इति थान्ताः ॥}
<c>समाप्तिः निष्ठा । क्रतवो यज्ञभेदाः । तेषु । तथा न्याय्यपथा-
वस्थितौ स्थितौ व्यवस्थायां व्यक्तौ सादृश्ये प्रान्ते च संस्थः । पु० । सम्पूर्वस्था–गति-
निरोधे । कप्रत्ययः । "संस्थश्चरेऽवस्थिते स्त्री स्थितौ सादृश्यनाशयोः" इति मेदिनी ॥ निजरा-
ष्ट्रकः स्वजनपदः । तत्र । तथा तनुत्राणे वर्मणि रथगुप्तिस्थाने परप्रहाररक्षार्थमावृते स्थाने च
वरूथः । पु० । वृ–वरणे । ऊथन्‌प्रत्ययः । "वरूथो स्थगुप्तौ स्याद्वरूथं चर्मवेश्मनोः"
इति मेदिनी ॥ भक्तपुलाके अन्नगुलिकायाम् । पु० । मधूच्छिष्टे मधुनः उच्छिष्टे अवशिष्टे वा ।
न० । तथा नील्यां ग्रासे च सिक्थः । पु० न० । सिच–सेचने । कर्तरि थक्‌प्रत्ययः ।
"सिक्थो भक्तपुलाके ना मधूच्छिष्टे नपुंसकम्" इति मेदिनी ॥ २०१ ॥इति थकारान्ताः
समाप्ताः ॥</c>


;p{0161}
<v>अष्टापदं शारिफले सुवर्णोऽस्त्री पशौ पुमान् ।
वामनेभ्यां स्त्रियां क्लीबं केयूरे नाऽङ्गदः कपौ ॥ २०२ ॥</v>
<c>अथ दान्तानाह ॥ शारिफले शारिफलके । सुवर्णे कनके । न० । पशौ शरभे । तथा
लूतायां कैलासे काले च अष्टापदम् । पु० न० । अष्टौ अष्टौ पदानि पङ्क्तावस्य वृत्तौ
सङ्ख्याशब्दस्य वीप्सात्वाङ्गीकारात् आत्वम् । अष्टसु धातुषु पदं प्रतिष्ठा यस्य । अष्टाभिः
सिद्धिभिरापद्यते । आपूर्व पद–गतौ । अच् प्रत्ययः । अष्टसङ्ख्यातेन आपद्यते । ङीप् वा ।
"अष्टापदोऽस्त्री कनके शारीणां फलकेऽपि च । अष्टापदी चन्द्रमल्ल्यां: शरभे मर्कटे पुमान्"
इति मेदिनी ॥ वामनेभ्यां दक्षिणादिग्गजकरिण्याम् । स्त्री० । केयूरे बाहुभूषणे । न० । कपौ
बालिपुत्रे वानरे । पु० । तथा अङ्गदानकर्तरि । त्रि० ॥ अङ्गदः । पु० । अङ्गं दायति शो-
धयति । दैप्‌–शोधने । कप्रत्ययः । "अङ्गदः कपिभेदे ना केयूरे तु नपुंसकम् । अङ्गदा याम्य-
दिग्दन्तिहरितन्याथपि योषिति" इति मेदिनी ॥ २०२ ॥</c>


<v>अर्बुदो रुजि सङ्ख्यायामामोदो गन्धहर्षयोः ।
रहस्ये स्यादुपनिषत्समीपसदनेऽपि च ॥ २०३ ॥</v>
<c>रुजि रोगभेदे । सङ्ख्यायां दशकोटि-
सङ्ख्यायाम्‌ । तत्सङ्ख्यातेषु च । तथा पर्वतभेदे च । अर्बुदः । न० पु० । अर्ब–हिंसने
विच्‌–प्रत्ययः । तस्मै उदेति अर्बशब्दोपपद उद्पूर्वइण्‌–गतौ डप्रत्ययः । "अर्बुदः" इत्यपि भवत्ये-
व । "अर्बुदो मांसपुरुषे दशकोटिषु न स्त्रियाम् । महीधरविशेषे ना" इति मेदिनी ॥ गन्धः अति-
दूरव्यापी–गन्धः, गन्धमात्रं वा । हर्षः सुखम्‌ , इष्टाधिगमजन्यानन्दो वा तयोश्च । आमोदः ।
पु० । आसमन्तात्‌ मोदयति । आपूर्व मुद–संमार्जने, हर्षे वा । णिच्‌–अच्‌ प्रत्ययौ । भाव
घञ् प्रत्ययो वा । "आमोदो गन्धहर्षयोः" इति मेदिनी ॥ रहस्ये गोप्ये । समीपसदने आस-
न्नगृहे । अपिशब्दात् ब्रह्मविद्यायाम् तत्प्रतिपादके वेदशिरोभागे वेदान्ते च । उपनिषद्‌
स्त्री० । उप निपीदति प्राप्नोति ब्रह्मात्मभावोऽनया । उपनिपूर्वसद–आश्रयकरणे, गतौ च ।
क्विप्‌ प्रत्ययः । "भवेदुपनिषद्धर्मवेदान्ते विजने स्त्रियाम्" इति मेदिनी ॥ २०३ ॥</c>


<v>कन्दोऽस्त्री शूरणे मूले राजलिङ्गविषाणयोः ।
स्त्री ककुत्कटुकन्दस्तु शृङ्गवेररसोनयोः ॥ २०४ ॥</v>
<c>शूरणे
स्वनामाख्याते मूलभेदे । मूले शस्यमात्रमूले । तथा गृञ्जने मेघे च । पु० । कन्दः । पु०
न० । कन्दति, कन्दयति, कन्द्यते वा । कदि–रोदने, वैक्लवे, आह्वाने च । अच्‌–णिच्‌प्रत्ययौ ।
घञ्प्रत्ययो वा । "कन्दोऽस्त्री शूरणे शस्य–मूले जलधरे पुमान्" इति मेदिनी ॥ राजलिंगं
श्वेतच्छत्रादिनृपचिह्नम् । विषाणं वृषाङ्गं तयोः । तथा वृषस्कन्धपृष्ठस्थमांसपिण्डाकारे प्रधाने
पर्वताग्रभागे च ककुद्‌ । स्त्री० । कं सुखं कौति । कु–शब्दे । क्विप् प्रत्ययः । तुक्‌
च तस्य दः । "ककुद्‌ स्त्री ककुदोऽप्यस्त्री वृषाङ्के राड्ध्वजे वरे" इति मेदिनी ॥ शृङ्गवेरम्‌
आर्द्रकम् । रसोनः लशुनम् तयोः । तथा शिग्रुवृक्षे च कटुकन्दः । पु० । कटुः कन्दो
मूलं यस्य । "कटुकन्दः पुमाञ्छिग्रौ शृङ्गवेररसोनयोः" इति मेदिनी ॥ २०४ ॥</c>


;p{0162}
<v>स्त्री गम्भार्यां क्लीबमब्जे दिङ्नागे कुमुदः कपौ ।
पुष्पे क्लीबं भ्रमौकुन्दः क्षोदो रजसि पेषणे ॥ २०५ ॥</v>
<c>गम्भार्यां
द्रुमभेदे । स्त्री० । अब्जे पद्मे । न० । दिङ्नागे दिग्गजे । कपौ वानरभेदे । तथा कैरवे कह्लारे
श्वेतोत्पले दैत्यभेदे कर्पूरे च कुमुदः । पु० । को भूमौ मोदते । मुद–हर्षे । कप्रत्ययः ।
"कुमुदं कैरवे रक्तपद्मे स्त्री कुम्भिकौषधौ । गाम्भार्यां पुंसि दिङ्नागे नागे शाखामृगान्तरे"
इति मेदिनी ॥ पुष्पे पुष्पवृक्षभेदे, माध्यकुसुमे वा । न० । भ्रमौ भ्रमियन्त्रे । तथा कुन्दुरुनाम
गन्धद्रव्ये कुबेरस्य निधिभेदे करवीरवृक्षे च कुन्दः । पु० । कुं भूमिं दायति, द्यति वा दैप्‌–
शोधने । दो–छेदे वा । कप्रत्ययः । निपातनात् मुच् । "कुन्दो माध्ये स्त्री मुकुन्दभ्रमिनिध्य-
न्तरेषु ना" इति मेदिनी ॥ रजसि धूलौ । पेषणे चूर्णने तथा चूर्णे च क्षोदः । पु० । क्षुद–पेषणे ।
घञ्प्रत्ययः । "क्षोदः स्यात्पुंसि रजसि पेषणे च प्रकीर्त्तितः" इति मेदिनी ॥ २०५ ॥</c>


<v>शिवजूटे वराटेऽपि कपर्दोऽथाऽमये गदः ।
विष्णोर्भ्रातरि चास्त्रे स्त्री पलाशे गरुति च्छदः ॥ २०६ ॥</v>
<c>शिव-
जूटे हरजटायाम् । वराटे कपर्दके । "वराटकानां दशकद्वयं यत्" इति लीलावती । अपिश-
ब्दात् तुलामानभेदे च कपर्दः । पु० । पर्व–पूरणे । क्विप्‌प्रत्ययः । रात् वलोपे पर पूर्तिःकस्य
गङ्गाजलस्य परा पूर्त्या दायति शुध्यति । कपरपूर्व दैप्–शोधने । कप्रत्ययः । "कपर्दः खण्डपरशो-
र्जटाजूटे वराटके" इति मेदिनी ॥ आमये रोगे । विष्णोर्भ्रातरि श्रीकृष्णानुजे । अस्त्रे स्वनामाख्याते
लौहादिकीलिते आयुधे । स्त्री० । तथा कथने विषे च गदः । पु० । गद–भाषणे । अच्
प्रत्ययः । "गदो भ्रातरि विष्णोः स्यादामये नाऽयुधे गदे" इति मेदिनी । पलाशे पत्रे । गरुति
पक्षिणां पक्षे । तद्वत् ग्रन्थिपर्णवृक्षे तमालवृक्षे च छदः । पु० । छद–संवरणे, अपवरणे च ।
कप्रत्ययः । "छदः पलाशे गरुति ग्रन्थिपर्णतमालयोः" इति मेदिनी ॥ २०६ ॥</c>


<v>देशे जने जनपदौ निषादौ श्वपचस्वरौ ।
वाक्ये शब्दे प्रदेशेऽपि पदं पापस्तु न द्वयोः ॥ २०७ ॥</v>
<c>देशे भूगो-
लविभागमात्रे कुरुपञ्चालादिषु प्रसिद्धजनपदेषु स्थानमात्रे जने लोके च जनपदः । पु० ।
जनाः पद्यन्ते गच्छन्ति यत्र । पद–गतौ । घञ्‌प्रत्ययः । अत्र "जानपदः" इत्यपि पाठः ।
"भवेज्जनपदो जानपदोऽपि जनदेशयोः" इति मेदिनी ॥ श्वपचः चण्डालः । ब्राह्मणात् शूद्रा-
यामुत्पन्नः पारशवाख्यो वर्णसङ्करश्च । स्वरः ध्वनिभेदः । "निषादं रौति कुञ्जरः" इत्युक्तः ।
तन्त्री कण्ठोत्थितः स्वरविशेषः । तयोश्च । निषादः । पु० । निषीदति मनः पापं वा
यस्मिन् । षद–गतौ, विषादे वा । घञ्प्रत्ययः । "निषादः स्वरभेदे स्याच्चण्डाले धीवरान्तरे"
इति मेदिनी ॥ वाक्ये स्वार्थबोधसमाप्ते पदसमुदाये । "वाक्यं स्याद्योग्यताकाङ्क्षासत्तियुक्तः
यदोच्चयः" इति ॥ शब्दे सुप्तिङन्तरूपे शब्दभेदे । प्रदेशे एकदेशे । "पितुः प्रदेशास्तवे" इति
कुमारः । अपिशब्दात् चिह्ने स्थाने उद्यमे त्राणे वस्तुनि श्लोकपादे च पदम् । न० । पद–
गतौ । अच्‌प्रत्ययः । "पदं शब्दे च वाक्ये च व्यवसायप्रदेशयोः । पादतच्चिह्नयोः स्थानत्रा-
णयोरङ्कवस्तुनोः । श्लोकपादेऽपि च क्लीबं पुँल्लिङ्गः किरणे पुनः" इति मेदिनी ॥ मूले वृक्षादे-
र्मूले । प्रत्यन्तशैले बृहत्पर्वतसमीपस्थे पर्वते । चकारात् चरणे चतुर्थांशे च पादः । पु० ।
पद्यते गम्यतेऽनेन । पद–गतौ । करणे घञ्‌ । "पादो व्रघ्ने तुरीयांशे शैलप्रत्यन्तपर्वते" इति
मेदिनी ॥ २०७ ॥</c>


;p{0163}
<v>मूले प्रत्यन्तशैले च प्रसादस्त्वनुरोधने ।
स्वास्थ्ये काव्यगुणे चाऽथ प्रतिपत्तिथिसंविदोः ॥ २०८ ॥</v>
<c>अनुरोधने आराध्यादेरिष्टसम्पादनेच्छायाम्‌ , अनुग्रहे वा । स्वास्थ्ये आरोग्ये ।
काव्यगुणे अलङ्कारशास्त्रोक्ते प्रसादगुणे । चकारात् प्रसक्ते गुरुजनभुक्तावशिष्टे च प्रसादः ।
पु० । प्रपूर्वसद–गतौ, आश्रयकरणे च । घञ्प्रत्ययः । "प्रसादोऽनुग्रहे काव्यगुणस्वास्थ्य
प्रसक्तिषु" इति मेदिनी ॥ तिथिः पक्षारम्भकः तिथिः संविद् बुद्धिः, प्रतिपत्तिर्वा तयोश्च ।
प्रतिपद् । स्त्री० । प्रतिपद्यते उपक्रम्यते पक्षोऽनया । प्रतिपूर्व पद–गतौ । क्विप्प्रत्ययः ।
"प्रतिपत्स्त्री तिथौ मतौ" इति मेदिनी ॥ २०८ ॥</c>


<v>विप्रुट् ज्ञाता च बिन्दुः स्यान्मन्दौ स्वैरशनैश्चरौ ।
हस्तिभेदश्चाऽथ मदः स्यात्कस्तूरीभदानयोः ॥ २०९ ॥</v>
<c>विप्रुट् वेदपाठकाले मुखनिर्गतजलबिन्दुः ।
ज्ञाता वेदिता । तयोः । चकारात् अल्पांशे च बिन्दुः । स्यात् । पु० । बिन्दुरिति वा पाठः
विदि–अवयवे । उप्रत्ययः । विद्–ज्ञाने । उप्रत्ययः । निपातनात् साधुः । "बिन्दुर्दन्तक्षता-
न्तरे । भ्रुवोर्मध्ये रूपकार्थप्रकृतौ पृषते पुमान्" इति मेदिनी । स्वैरं स्वेच्छा, स्वतन्त्रं वा ।
शनैश्चरः शनिग्रहः । तयोः । हरितभेदः हस्तीनां जातिविशेषः । तत्र च । तथा मूर्खे मृदौ
प्रभाग्ये रोगिणि अल्पे बले यमे प्रलये च । पु० । ज्योतिषोक्ते रविसक्रान्तिभेदे च । स्त्री ।
मन्दः । त्रि० । मदि–हर्षे, जाड्ये च । अच्‌प्रत्ययः । "मन्दो तीक्ष्णे च मूर्खे च स्वैरै चा
भाग्यरोगिणोः । अल्पे च त्रिषु पुंसि स्याद्धस्तिजात्यन्तरे शनौ" इति मेदिनी ॥ कस्तूरी मृग
नाभिजातं गन्धद्रव्यम् । इभादानं हस्तिगण्डजलं तयोः गर्वे अहङ्कारे । शुक्रे रेतसि । तथा
आमोदे मत्ततायाम् नदे कल्याणकरे वस्तुनि च मदः । पु० । मद–गर्वे, मदे च । जाड्ये-
वा अच्‌प्रत्ययः । "मदो रेतसि कस्तूर्या गर्व हर्षेभदानयोः" इति मेदिनी ॥ २०९ ॥</c>


<v>गर्वे शुक्रेऽथ माकन्द्यामलक्यां नाऽम्रपादपे ।
मर्यादा धारणासीम्नोर्महानादो गजेऽपि च ॥ २१० ॥</v>
<c>आम-
लक्यांधात्री वृक्षे । अम्रपादपे सहकार वृक्षे । तथा पीतचन्दने नगरभेदे च । पु० । माकन्दी ।
स्त्री० । गौरादित्वात् ङीप्‌ । पुसिं माकन्द इति वा । मा–मानो क्विप्‌प्रत्ययः । माः परिमितः
कन्दोऽस्याः । "माकन्दः सहकारे स्त्री धात्रीनगरभेदयोः" इति मेदिनी ॥ धारणा आत्मनि
चित्तस्य स्थितिः । "यमादिगुणसंयुक्ते मनसः स्थितिरात्मनि । धारणा प्रोच्यते सद्भिर्योगशास्त्र-
विशारदैः" इति सीमा प्रसिद्धा । तयोः । तथा न्याय्यपथावस्थितौ कुले च मर्यादा । स्त्री० ।
मर्यायां सीमायां दीयते । दा–दाने । अच्‌प्रत्ययः । पर्यादीयते वा । परिआपूर्वदा–दाने । अङ्‌
प्रत्ययः । पृषोदरादित्वात्‌ पस्य मः । "मर्यादा सीमनि स्थितौ" इति मेदिनी । गजे हस्तिनि ।
अपिशब्दात् सिंहे उष्ट्रे गर्जन्मेघे च महानादः । पु० महान्नादोऽस्य । "महानादः कुञ्जरे
स्याद्वर्षुकाब्दे महास्वने" इति मेदिनी ॥ २१० ॥</c>


;p{0164}
<v>मेनादस्तु त्रयश्छागमार्जारकशिखण्डिनः ।
विशदः पाण्डरे व्यक्ते शारदोजलदेऽपि च ॥ २११ ॥</v>
<c>छागः अजः । मार्जारः बिडालः । शिखण्डी
मयूरः । एतेषु त्रिष्वर्थेषु च । मेनादः स्यात् । पु० । मेनमत्ति । अद–भक्षणे । घञ्प्रत्ययः ।
मेघेन नन्दतीति वा । निपातनात् साधुः । "मेनादस्तु पुमान्केकी मार्जारच्छागलेषु च" इति
मेदिनी ॥ पाण्डरे शुभ्रवर्णे । व्यक्ते स्फुटे, प्राज्ञे वा । त्रि० । तथा विमले च विशदः । पु० ।
विपूर्वशद–शातने, गतौ वा । अच्प्रत्ययः । "विशदः पाण्डरे व्यक्ते" इति मेदिनी । जलदे
मेघे । अपिशब्दात् श्वेतपद्मे कासे वकुले हरिन्मुद्गे च । शरद्भवमात्रे । त्रि० । शारं श्वेतपद्मम-
स्त्यस्याः । अच्‌प्रत्ययः । सरस्वत्याम् । स्त्री० । शारदः । पु० । शरदि भवः । अण्प्रत्ययः ।
"शारदोऽब्दे स्त्रियां तोयपिप्पलीसप्तपर्णयोः । शस्ये क्लीब शरज्जाते नूतनाप्रतिभे त्रिषु" इति मे-
दिनी ॥ २११ ॥</c>


<v>स्त्रियां च शारदी तोयपिप्पलीसप्तपर्णयोः ।
संवित्सङ्केतकेऽपि स्यात्समर्यादोन्तिके स्थिरे ॥ २१२ ॥</v>
<c>तोयपिप्पलीशाकभेदः, लाङ्गली वा । सप्तपर्णः स्वनामख्यातवृक्षः । तयोः । शा-
रदी । स्त्री० शरदि भवा । अण्प्रत्ययः । "जलपिप्पल्यां सप्तपर्णे च शारदी" इति विश्वः ।
सङ्केतके मनोगतभावव्यञ्जनाय कृते हस्तादिचालनरूपे व्यापारे । अपिशब्दात् ज्ञाने प्रतिपत्तौ बुद्धौ
अङ्गीकारे । समाधौ नाम्नि आचारे युद्धे तोषे च संविद् स्यात् । स्त्री० । सम्पूर्वविद–ज्ञाने ।
क्विप्प्रत्ययः । संवित्‌स्त्रियां प्रतिज्ञायामाचारज्ञानसङ्गरे । सम्भाषणे क्रियाकारे सङ्केते नाम्नि तोषणे"
इति मेदिनी । अन्तिके समीपे । स्थिरे सीमायां, पर्वते वा । समर्यादः । त्रि० । सहमर्यादया ।
"समर्यादः समीपे ना मार्यादासहिते त्रिषु" इति मेदिनी ॥ २१२ ॥</c>


<v>व्यञ्जने सूपकारे च सूदः सूपवदिष्यते ।
धर्म स्वेदनयोः स्वेदः सम्पल्लक्ष्म्यां समुच्चये ॥ २१३ ॥</v>
;c{इति दान्ताः ॥}
<c>व्यञ्जने सूपशाकादौ
व्यञ्जनभेदे । सूपकारे सूपकारके । तथा सारथ्ये अपराधे लोध्रे पापे च सूदः । सूदशब्दः
सूपवत्‌ इष्यते काम्यत इत्यर्थः । शाब्दिकैरिति शेषः । पु० । सूदयति छागान् । सूद–हनने ।
अच्‌प्रत्ययः । "सूदस्तु कथितः सूपकारे च व्यञ्जनान्तरे" इति मेदिनी ॥ घर्मश्रमार्तस्य
गात्रान्निस्यन्दिजलम् , आतपं वा । स्वेदनं गात्रादितो घर्मादेर्निस्सारणव्यापारः तयोः । तथा
पाकभेदे च स्वेदः । पु० । स्वेद–स्विद–गतौ वा । घञ्प्रत्ययः । "स्वेदस्तु स्वेदने घर्मे"
इति मेदिनी ॥ लक्ष्म्यां विभवे । समुच्चये राशीकरणे । तथा उत्कर्षगुणे हारविशेषे च सम्पद्‌
स्त्री० । सम्पूर्वपद–गतौ । क्विप्प्रत्ययः । "सम्पद्भूतौ गुणोत्कर्षे हारभेदेऽपि च स्त्रियाम्"
इति मेदिनी ॥ २१३ ॥ इति दकारान्ताः समाप्ताः ॥</c>


;p{0165}
<v>खण्डे ना समभागेऽर्धमवधिः सीमकालयोः ।
आविद्धं प्रहतं वक्रमानद्धं वाद्यबद्धयोः ॥ २१४ ॥</v>
<c>अथ धान्तानाह ॥ खण्डे भेदे । "खण्डं
खण्डं ययुर्घनाः" इति । खण्डने च । समभागे तुल्यांशे । तथा खण्डिते च । त्रि० ।
अर्धम् । न० पु० वा । ऋघ–वृद्धे । घञ्प्रत्ययः । "अर्धं समांशे खण्डने" इति मेदिनी ॥
सीमा मर्यादा । कालः क्षणदण्डादिसमयः तयोः तथा अवधाने । विले च अवधिः । पु० ।
अवपूर्व धा–धारणे, पोषणे च । किप्रत्ययः । आधारे किप्रत्ययो वा । "अवधिस्त्ववधाने स्या
त्सीम्नि काले बिले पुमान्" इति मेदिनी ॥ प्रहतं पराहतम् । तत्र । वक्रं कुटिलम् । तत्र च ।
तथा विद्धे क्षिप्ते अभिभूते मूर्खे च आविद्धम् । त्रि० । आ पूर्व व्यध–वेधे, ताडने च ।
क्तप्रत्ययः । "आविद्धो वाच्यलिङ्गः स्यात्कुटिले च पराहते" इति मेदिनी ॥ वाद्यं चर्मणा बद्धमुखं
पटहमुरजादि । बद्धः । कृतबन्धनः तयोः । तथा । केशभूषादिके ग्रथिते व्याप्ते च । त्रि० ।
आनद्धम् । आपूर्वनह–बन्धने । क्तप्रत्ययः । "आनद्धं मुरजादौ च क्लीबं स्यात्सन्दिते त्रिषु"
इति मेदिनी ॥ २१४ ॥</c>


<v>अलङ्कारेऽपि चाबद्धः प्रत्याशाऽप्याधिरुच्यते ।
कुटुम्बव्यापृते धर्मचिन्तायां च विशेषणे ॥ २१५ ॥</v>
<c>अलङ्कारे । भूषणविशेषे । अपिशब्दात्‌ दृढबन्धने प्रेम्णि योत्र्के बद्धे
आप्ते प्रतिरुद्धे च । त्रि० । आबद्धः । पु० । आसम्यक्‌बद्धः । आपूर्वबन्ध–बन्धने । भावे
क्तप्रत्ययः । आधारे कर्मणि करणे च क्तः । क्वचित् "आबन्ध" वा । "आबन्धो दृढबन्धे
स्यात्प्रेम्ण्यलङ्कारयोत्र्कयोः" इति मेदिनी ॥ प्रत्याशा प्रतीच्छा । तत्र । अपिशब्दात् मानसदुःखे
अधिष्ठाने बन्धके व्यसने च आधिः । उच्यते कथ्यते । पु० । आधीयते मनोऽत्र । आपूर्व
धा–धारणे । कि प्रत्ययः । "आधिः पुमांश्चित्तपीडा प्रत्याशाबन्धकेषु च" इति मेदिनी ॥
कुटुम्बव्यापृते सन्ततिव्यापारयुक्ते । धर्मचिन्तायां धर्मसम्बन्धवितर्के । स्वधर्मस्यान्यगततया
वभासके विशेषणे भेदकधर्मे गुणक्रियादौ च ॥ २१५ ॥</c>


<v>उपाधिरुग्रगन्धस्तु वचा क्षेत्रयमानिके ।
उपलब्धिर्मतिप्राप्त्योर्ऋद्धिः सम्पदि चौषधे ॥ २१६ ॥</v>
<c>उपाधिः । पु० । उपआपूर्वधा-
धारणे । किप्रत्ययः । "उपाधिर्धर्मचिन्तायां कुटुम्बव्यापृते छले । विशेषणे" इति मेदिनी ॥
वचा स्वनामाख्यातं गन्धद्रव्यम् । क्षेत्रं प्रसिद्धम् । यमानिका हिङ्गु । तत्र च । तुकारात्
चम्पके कट्‌फले अर्जवृक्षे लशुने उत्कटगन्धाढ्ये । त्रि० । अजमोदायां च उग्रगन्धः । पु० ।
उग्रः गन्धः पुष्पेऽस्य । उग्रगन्धाजमोदायां वचायां छिक्ककौषधौ" इति मेदिनी ॥ मतिर्ज्ञानम् ।
प्राप्तिर्लाभः तयोश्च उपलब्धिः । स्त्री० । उपपूर्वलभ–प्राप्तौ । क्तिन्प्रत्ययः । "उपलब्धि-
र्मतौ प्राप्तावपि ज्ञाने च योषिति" इति मेदिनी ॥ सम्पदि सम्पत्तौ । औषधे औषधिभेदे । चका-
रात् वृद्धौ । देवभेदे च ऋद्धिः । स्त्री० ऋध–वृद्धौ । क्तिन्प्रत्ययः । "ऋद्धिः स्यादोषधीभेदे
समृद्धावपि योषिति" इति मेदिनी ॥ २१६ ॥</c>


;p{0166}
<v>राहौ शिरःशून्यकाये कबन्धः क्लीबमम्बुनि ।
गोधा तले निहाकायां गन्धो गर्वे लवेऽपि च ॥ २१७ ॥</v>
<c>राहौ स्वनामके ग्रहे । शिरः शून्यकाये मस्तक-
शून्यक्रियायुक्तदेहे । "मनुष्याणां सहस्रेषु हतेषु हृतमूर्धसु । तदावेशात्कबन्धः स्यादेको मूर्धा
क्रियान्वितः" इत्युक्तम् । अम्बुनि जले । न० । उदरे धूमकेतौ राक्षसभेदे च कबन्धः ।
पु० । कं सुखं वध्नाति । बन्धबन्धने । अण्प्रत्ययः । कं बध्यते छिद्यतेऽस्मात् । बन्ध–बन्धने ।
वञ्‌प्रत्ययः । केन वायुना बध्यते । को वायुर्बन्धो वा यस्येति यथायथा वाक्यम् । कब-
न्धोऽस्त्री क्रियायुक्तव्यपमूर्धकलेवरे । क्लीबं जले पुंस्युदरे राहुरक्षोविशेषयोः" इति मेदिनी ॥
तले स्वरूपे । निहाकायां गोधिकायां । तथा धनुर्गुणाघातवारणाय प्रकोष्टे बद्धे चर्मणि सर्प-
भेदे च गोधा । स्त्री० । गुध्यते वेष्ट्यते बाहुरनया । गुध–वेष्टने । करणे घञ्प्रत्ययः ।
"गोधा तलनिहाकयोः" इति मेदिनी ॥ गर्वे अहङ्कारे । लवे लेशे । अपिशब्दात् सम्बन्धे
गन्धके शोभाञ्जने घृष्टचन्दनादीनां घ्राणग्राह्ये गुणभेदे । स च घ्राणग्राह्यः गन्धः पञ्चविधः ।
"चूर्णीकूतो वा घृष्टो वा दाहाकर्षित एव वा । रसः संमदजो वापि प्राण्यङ्गोद्भव एव वा" इति ।
गन्धः । पु० । गन्ध–सूचने । अच्‌प्रत्ययः । "गन्धः प्रतिवेश्यामोदलेशसम्बन्धगन्धके" इति
मेदिनी ॥ २१७ ॥</c>


<v>दोग्धा गोपे कवौ वत्से दुग्धं क्षीरे प्रपूरिते ।
दिग्धं लिप्ते विषाक्ते च दुर्विधौ खलदुर्गतौ ॥ २१८ ॥</v>
<c>गोपे गोपाले । कवौ सूक्ष्मदर्शिनि पण्डिते, काव्यकर्तरि वा । वत्से गवा-
दिशिशौ । तथा दोहकर्तरि । त्रि० । गवि च । स्त्री० । दोग्धा । पु० । दुह–दोहे ।
तृच्‌प्रत्ययः "दोग्धाऽर्थोपजीविकवौ वत्सगोपालयोः पुमान्" इति मेदिनी ॥ क्षीरे पयसि स्त्रीजा-
तिस्तननिस्यन्दिद्रवद्रव्ये वा । प्रपूरिते प्रकर्षेण पूर्णे । त्रि० । तद्वत् कृतदोहायां धेन्वादौ ।
स्त्री० । दोहने च । न० । दुग्धम् । न० । दुह–दोहे । क्तप्रत्ययः । कर्मणि भावे च ।
"दुग्धं प्रपूरिते क्षीरे दुग्धी क्षीराविकौषधौ" इति मेदिनी ॥ लिप्ते लेपने विषाक्ते विष-
पीते वाणे । चकारात् वह्नो प्रबन्धे स्नेहे च दिग्धम् । न० । दिह–लेपने । क्तप्रत्ययः ।
भावे कर्मणि च । "दिग्धो विषाक्तवाणे स्यात्पुंसि लिप्तेऽन्यलिङ्गकः" इति मेदिनी । खलः
दुर्जनः मूर्खो वा । दुर्गतः दरिद्रः । तयोश्च । दुर्विधः । त्रि० । दुष्टा विधा यस्य ।
"दुर्विधो वाच्यलिङ्गः स्याद्दुर्गतेऽपि खलेऽपि च" इति मेदिनी ॥ २१८ ॥</c>


<v>रोधे निरोधो नाशे च बुद्धो ज्ञाते जिने बुधे ।
निषेधे बुद्धयोर्बाधो रौहिणेये कवौ बुधः ॥ २१९ ॥</v>
<c>रोधे आवरणे,
निरुत्पत्त्यां वा । नाशे विनाशे । चकारात् प्रलये प्रतिरोधे च निरोधः । पु० । निपूर्वरुध–
आवरणे । घञ्प्रत्ययः । "निरोधो नाशरोधयोः" इति मेदिनी ॥ ज्ञाते ज्ञातरि । त्रि० । जिने
सर्व्वज्ञे । बुधे पण्डिते । तथा जागरिते च । बुद्धः । पु० । बुध–ज्ञाने । क्तप्रत्ययः । "बुद्धो
जिने लब्धवर्णे पुंसि स्याद्‌बुद्धितेऽन्यवत्" इति मेदिनी ॥ निषेधः प्रतिरोधः । बुद्धः बोधप्रति-
बन्धः तयोः । तथा न्यायमते स्वभाववत्पदार्थे यथा वह्निबुद्धौ वह्न्यभाववान् द्रुहो बाधः ।
प्रतिबन्धके पीडने उपद्रवे च बाधः । पु० । बाध–विहतौ । घञ्प्रत्ययः । कर्तरि अच्‌प्रा-
त्ययः । भावे घञ्‌ च । "बाधा दुःखे निषेधे च" इति मेदिनी । रौहिणेये बृहस्पतिभार्यायां
तारायां चन्द्रेण जनिते पुत्रे ग्रहभेदे सौम्ये । तस्य रोहिण्या प्रतिपालनात् रौहिणेयत्वं प्रसिद्धम् ।
कवौ पण्डिते । काव्यकर्तरि च बुधः । पु० । बुध–ज्ञाने । कप्रत्ययः । "बुधः सौम्ये च
पण्डिते" इति मेदिनी ॥ २१९ ॥</c>


;p{0167}
<v>दैत्येचैत्रवसन्तेषु द्रुमभेदे च ना मधुः ।
मिद्धं चिन्तातिसंक्षेये निद्रायां चाऽथ मागधी ॥ २२० ॥</v>
<c>दैत्यः कुम्भीनस्याः भर्ता दैत्यभेदः । "विष्णुकर्णमलोद्भूता
वसुरौ मधुकैटभौ" इति पुराणम् । चैत्रं मासविशेषम् । वसन्तः ऋतुभेदः तेषु । द्रुमभेदे वृक्ष-
भेदे । अशोकवृक्षे यष्टिमधौ च । पु० । तथा प्राणिनां शुभाशुभकर्मणि । न० । जीवन्त्याम् ।
स्त्री० । त्रपुणि च । न० । मधुः । पु० । मनबोधे, गर्वे वा । उप्रत्ययः । नस्य धः ।
"मधुपुष्परसक्षौद्रमद्ये ना तु मधुद्रुमे । वसन्तदैत्यभिच्चैत्रे स्याज्जीवन्त्यां तु योषिति" इति
मेदिनी । चिन्तातिसंक्षेपे चिन्ताप्रागनुभूतज्ञानजन्यः संस्कारोद्बोधः पूर्वदृष्टपदार्थस्मरणं वा तस्याः
अतिसंक्षेपः अल्पवाक्यादिना प्रकाशनं तत्र । क्वचित् चित्ताभिसंक्षेपे इति पाठः । मिद्धम् ।
न० । मिध–कार्याक्षमे । क्तप्रत्ययः । "मिद्धं चित्ताभिसंक्षेपे क्लीबमालस्यनिद्रयोः" इति
मेदिनी ॥ २२० ॥</c>


<v>पिप्पल्यां यूथिकायां ना लग्ने मगधजे त्रिषु ।
लशुनेऽतिविषायां च शुण्ठ्यामपि महौषधम् ॥ २२१ ॥</v>
<c>पिप्पल्यां कणायाम् । यूथिकायां पुष्पप्रधानवृक्षे । पु० । लग्ने स्तुतिपा-
ठके । मगधजे मगधदेशजाते । त्रि० । तथा वर्णसङ्करभेदे श्वेतजीरके च मागधी । स्त्री० ।
मगधदेशे भवा । अण्–ङीप्‌प्रत्ययौ । "मागधी स्त्री कणायूथ्योर्वाच्यवन्मगधोद्भवे । पुंसि वैश्या-
त्क्षत्त्रियाजे शुक्लजीरकबन्दिनोः" इति मेदिनी ॥ लशुने स्वनामाख्याते भेषजे । अतिविषायां शुण्ठ्यां
स्वनामाख्यातायाम् । अपिशब्दात् वाराहीकन्दे वत्सनाभे विषे पिप्पल्यां वीर्याद्योषधमात्रे च ।
महौषधम् । न० । महच्च तत् औषधमिति कर्मधारयः । "महौषधं तु शुण्ठ्यां स्याद्वि-
षायां लशुनेऽपि च" इति मेदिनी ॥ २२१ ॥</c>


<v>सीता योजनगन्धा स्यात्कस्तूरी, व्याससूरपि ।
विधिर्ब्रह्मणि काले च प्रकारे वेधने विधा ॥ २२२ ॥</v>
<c>सीता जनकराजदुहिता । तस्याम् । कस्तूरीमृग-
नाभिः । व्याससूः व्यासमाता सत्यवती । तयोः । अपिशब्दात्‌ तद्वति च योजनगन्धा ।
स्त्री० । योजनं व्याप्य गन्धो यस्याः इति बहुव्रीहिः । "योजनगन्धा कस्तूर्यां सीतायां व्यास–
मातरि" इति मेदिनी ॥ ब्रह्मणि प्रजापतौ । काले चकारात् भाग्ये क्रमे प्रवर्तनारूपे नियोगे
"चिकीर्षाकृतिसाध्यत्वहेतुधीविषयोः" इत्युक्तम् । तज्जनके वाक्ये विष्णौ कर्मणि गजभक्ष्यान्ने
वैद्ये अप्राप्तप्रापकरूपे वाक्यभेदे "संज्ञा च परिभाषा च विधिर्नियम एव च । अतिदेशोऽधिका-
रश्च षड्विधं सूत्रलक्षणम्" इत्युक्ते सूत्रभेदे च । विधिः । पु० । विपूर्वधा–धारण । कि
प्रत्ययः । विधिर्ना नियतौ काले विधाने परमेष्ठिनि" इति मेदिनी ॥ प्रकारे भेदे । वेधने वेधन-
कर्मणि । तथा विमाने । गजभक्ष्यान्ने वृद्धौ वेतने कर्मणि च । स्त्री० । विधा । स्त्री० ।
विध–विधाने । कप्रत्ययः । आङ् वा । "विधा गजान्ने ऋद्धौ च प्रकारे वेतने विधौ" इति
मेदिनी ॥ २२२ ॥</c>


;p{0168}
<v>पृक्का महिला च वधूर्विश्वस्तोऽनुद्धतश्च विश्रब्धः ।
विश्रब्धं बाढार्थं शुद्धं त्रिषु पूतकेवलयोः ॥ २२३ ॥</v>
<c>पृक्का शाकभेदः । महिला योषित्‌ भर्या वा । तयोः । चकारात् नवोढायां
पुत्र जायायां शट्यां च वधूः । स्त्री० । उह्यते पितृगेहात् पतिगृहम् । वह–प्रापणे । ऊप्रत्ययः ।
धुकच् । "वधू स्त्री शारिवौषधौ । स्नुषाशटीनवोढासु भार्यापृक्काङ्गनासु च" इति मेदिनी ॥
विश्वस्तः जातविश्वासः । अनुद्धतः वाक्याद्यचञ्चलः, विनीतो वा । क्वचित्तु "अनुद्भटः" तयोः
वाढार्थं गाढभावम् । तत्र । विश्रब्धं न० चकारात् शान्ते च विश्रब्धः । पु० । विपूर्व–
श्रम्भु–प्रमादे । क्तप्रत्ययः । "विश्रब्धोऽनुद्भटेऽपि स्याद्गाढविश्वस्तयोस्त्रिषु" इति मेदिनी ॥
पूतं पवित्रम् । केवलमेकं, कृत्स्नं वा । तयोः । तथा सैन्धवलवणे मरिचे निर्दोषे शुभ्रे च ।
त्रि० । शुद्धम् । न० । शुध–शौचे, शोधने च । क्तप्रत्ययः । "शुद्धं स्यात्त्रिपु केवले ।
निर्दोषे च पवित्रे च" इति मेदिनी ॥ २२३ ॥</c>


<v>श्राद्धं निवापे श्रद्धालौ त्रिषु साधुर्धनिन्यपि ।
स्कन्धः सङ्घेऽपि सिद्धस्तु नित्यनिष्पन्दनाकिषु ॥ २२४ ॥</v>
<c>निवापे पित्रुद्देशेन दाने, पित्रादिभ्यः श्रद्धय ।
देये द्रव्ये च । "श्रद्धया दीयते यस्माच्छ्राद्धं तेन निगद्यते" इत्युक्तम् । श्रद्धालौ श्रद्धायुक्ते ।
त्रि० । श्राद्धम् । न० । श्रद्धाहेतुत्वेनास्त्यस्य । अण् प्रत्ययः । "श्राद्धं श्रद्धान्विते त्रिपु"
इति मेदिनी ॥ धनिनि धनस्वामिनि । अपिशब्दात्‌ उत्तमकुलजाते सुन्दरे मनोहरे उचिते च ।
स्त्रियां वा ङीप् । मुनौ जिने च । "न प्रहृष्यति सम्माने नावमानेन कुप्यति । न क्रुद्धः परुषं
ब्रूयादेतद्धि साधुलक्षणम्" इत्याद्युक्तधर्मवति जने वाधुषिके च । पु० । साधुः । त्रि० ।
साध–सिद्धौ । उन् प्रत्ययः । "साधुर्वाधुपिके चारौ सज्जने चाभिधेयवत्" इति मेदिनी ॥
सङ्‌घे व्यूहे, समूहे च । अपिशब्दात्‌ अंशे वृक्षस्य काण्डे नृपे काये भद्रादौ
छन्दोभेदे सौगतमतसिद्धेषु विज्ञानादिषु पञ्चसु । "पञ्च इमे भिक्षवः स्कन्धाः" इति
अङ्गोत्तरः । "मुक्त्वाङ्गस्कन्धपञ्चकम् । इति माघः । पथि ग्रन्थपरिच्छेदे च "स्कन्धैर्द्वादशमि-
र्युक्तम्" इति भागवतम् । स्कन्धः । पु० स्कद्यते आरुह्यते । कर्मणि धञ्प्रत्ययः । पृषोदरा-
दित्वात्‌ साधुः । "स्कन्धः स्यान्नृपतावंशे सम्परायसमूहयोः । काये तरुप्रकाण्डे च भद्रादौ छन्द-
सां भिदि" इति मेदिनी ॥ नित्यं निरन्तरम् । निष्पन्दं निश्चलम् । नाकी देवयोनिभेदः तेषु ।
तथा निष्पन्ने पक्वे व्यासादौ मुनौ गुडे कृष्णधुस्तूरे च । पु० । निश्चिते । त्रि० । सिद्धः । पु० ।
सिध–सिद्धौ । क्तप्रत्ययः । "सिद्धो व्यासादौ भेदे योगस्य देवयोनेश्च त्रिषु निष्पन्ने" इति
मेदिनी ॥ २२४ ॥</c>


;p{0169}
<v>सन्धिः पुमान्सुरङ्गायां भेदे संघट्टने भगे ।
;c{इति धान्ताः ॥}
कुले ख्यातौ चाऽभिजनः स्यादध्वा कालवर्त्मनोः ॥ २२५ ॥</v>
<c>सुरङ्‌गायां चौरादिकृतसुरङ्गायाम् । क्वचित्तु "सुरङ्‌गायाम्" इति ।
"सन्धिः कृत्वा तु चौर्यम्" इति स्मृतिः । भेदे व्याकरणोक्ते वर्णद्वयपठितवर्णविकारभेदे । सङ्घ-
ट्टने नृपाणां षड्गुणान्तर्गते मेलनार्थं मैत्रीकरणरूपे व्यापारे । भगे योनौ । तथा संयोगे अस्थि-
द्वयसंयोगस्थाने नाटकाङ्गविशेषे च सन्धिः । पु० । सम्पूर्व धा–धारणे । कि प्रत्ययः ।
"सन्धिः पुमान्सुरङ्‌गायां भगे सङ्घट्टनेऽपि च" इति मेदिनी ॥ इति धकारान्ताः समाप्ताः ॥ अथ
नान्तानाह ॥ कुले वंशे । ख्यातौ प्रसिद्धौ तयोः अभिजनः । स्यात् । पु० । अभिजन्यतेऽस्मिन् ।
जन–जनने । घञ्प्रत्ययः अवृद्धिः । "भवेदभिजनः ख्यातौ जन्मभूम्यां कुलध्वजे । कुलेऽपि च" इति
मेदिनी तथा जन्मभूमौ कुलश्रेष्ठे च कालवर्त्मनोः कालः प्रसिद्धः वर्त्म मार्गः तयोः अध्वा ।
॥ २२५ ॥</c>


<v>अतिवृत्तेऽवदानं स्यात्कर्मखण्डनयोरपि ।
अग्रजन्माऽग्रजे विप्रे स्यादन्नं भक्तभुक्तयोः ॥ २२६ ॥</v>
<c>अतिवृत्ते अतिक्रमे । कर्म शुद्धीकरणम् । खण्डनं भेदनं तयोः । अपिशब्दात् पराक्रमे ।
बीरणमूले च । अवदानम् । न० । अवपूर्व दो छेदे । ल्युट्प्रत्ययः । अवदानं खण्डने स्यादति वृत्ते
च कर्मणि" इति मेदिनी ॥ अग्रजे ज्येष्ठभ्रातरि । विप्रे ब्राह्मणे । तथा ब्रह्मणि–अग्रजातमात्रे च ।
त्रि० । अग्रजन्मा । पु० । अग्रे जन्म यस्य । अग्रशब्दोपपदजन–जनने । मनिन् प्रत्ययः ।
व्यधिकरणबहुव्रीहिः । अग्रजन्मा द्विजे ज्येष्ठभ्रातरि ब्रह्मणि स्मृतः" इति मेदिनी ॥ भक्तम्‌
ओदनं, स्विन्नान्नं वा । "शस्यं क्षेत्रगतं प्रोक्तं सतुषं धान्यमुच्यते । आमं तु वितुषं ज्ञेर्य
स्विन्नमन्नमुदाहृतम्" इति । भुक्तं भक्षितं तयोः । तथा पृथिव्यां अन्नहेतुत्वात् तस्या अन्न-
त्वम् । अत एव वेदान्ते तेजोऽवन्नात्मिका प्रकृतिरित्युक्तम् । उपचारात् उपकरणे च ।
अन्नम् । न० । अनत्यनेन अन–जीवने । नन् प्रत्ययः । अद्यते इति वा । अद–भक्षणे,
अवने वा । क्तप्रत्ययः । अन्नार्थतया न जग्धिः । "अन्नं भुक्ते च भक्ते स्यात्" इति मेदिनी ॥
॥ २२६ ॥</c>


<v>विनीते विप्रभेदे चाऽनूचानोऽर्थी विवाद्यपि ।
अन्तावसायी चाण्डाले मुनिभेदे च नापिते ॥ २२७ ॥</v>
<c>विनीते विनययुक्ते, सुशिक्षिते च । विप्रभेदे ब्राह्मणविशेषे । चकारात् शिक्षादिषड-
ङ्गसहितवेदाध्ययनकारिणि वेदार्थानुवचनसमर्थे च अनूचानः । पु० । अनुपूर्ववच–कथने ।
कानप्रत्ययः । निपातनात्‌ साधुः । अनूचानो विनीते स्यात्साङ्गवेदविचक्षणे" इति मेदिनी ॥
विवादी विरुद्धवादी । "ऋणादिदायकलहे द्वयोर्बहुतरस्य वा । विवादो व्यवहारश्च" इत्युक्तलक्षणः
व्यवहारः । तत्र । अपिशब्दात् याचके सेवके असन्निहितधने धनस्वामिनि च अर्थी । त्रि० ।
अर्थ–याचने । इनिप्रत्ययः । "अर्थः पुमान्याचके स्यात्सेवके च विवादिनि" इति मेदिनी ॥ चाण्डा-
ले श्वपचे । अन्ताय स्वतोपकृते जन्तुनाशाय अवस्यति । पाणिहिंसके चाण्डालादौ । अन्ते वृद्धे
वयसि अवस्यति निश्चिनोति तत्त्वम् । मुनिभेदे मुनिविशेषे । नखकेशानामन्तमवसातुं छेत्तु
शीलमस्य । नापिते क्षुरकर्मकारके च । अन्तावसायी । पु० । अन्तशब्दः अवपूर्वसा
नाशेणिनिप्रत्यः । युक् च । "अन्तावसायी श्वपचे मुनिभेदे च नापिते" इदि मेदिनी ॥ २२७ ॥</c>


;p{0170}
<v>अश्वकुत्सितयोरर्वा वज्रे विद्युति चाऽशनिः ।
वर्णमात्रे विसर्गे चाऽभिनिष्णानोऽथ हैहये ॥ २२८ ॥</v>
<c>अश्वः घोटकः । कुत्सितः निन्दितः । तयोः । तथा इन्द्रे गोकर्णपरिमाणे वडवायां कुट्टिन्याम् ।
स्त्री० । अर्वा । पु० । ऋ–गतौ । वनिप्प्रत्ययः । "अर्व्वा तुरङ्गमे पुंसि कुत्सिते वाच्यलिङ्गकः"
इति मेदिनी ॥ वज्रे मेघोत्पन्ने ज्योतिषि पवौ । विद्युति तडिति । तथा प्रस्तरवर्षिणि उल्कावि-
शेषे च अशनिः । स्त्री० । अश्नुते संहन्ति अश–संहतौ, व्याप्तौ च । अनिप्रत्ययः । "अशनि
स्त्रीपुंसयोः स्याच्च चञ्चलायां पवावपि" इति मेदिनी ॥ वर्णमात्रे अक्षरमात्रे । विसर्गे विसर्जनीये
च । अभिनिष्णानः । पु० । अभिनिपूर्वस्ना–शौचे, शोधने च । ल्युट्प्रत्ययः । क्वचित्तु
"अभिनिष्ठानः" इति पाठः । "अभिनिष्णानोऽप्यक्षरमात्रे विसजनीयेऽपि च" इति मेदिनी ॥
हैहये हैहयाधिपे कार्तवीर्ये ॥ २२८ ॥</c>


<v>पार्थे द्रुमे मयूरे ना अर्जुनस्त्रिषु पाण्डरे ।
अर्जुनी गव्युषायां च भृङ्गवृश्चिकयोरली ॥ २२९ ॥</v>
<c>पार्थे पृथापुत्रे, युधिष्ठिरादौ च द्रुमे स्वनामख्याते वृक्षे ।
मयूरे स्वानामाख्याते खभेदे । पु० । पाण्डरे शुभ्रवणवति । त्रि० । तथा मध्यमपाण्डवे करवीरे 
धवले आर्जुनी इति ख्याते नेत्ररोगे च । न० । अर्जुनः । पु० । अर्ज–संस्कारे, अर्जने च ।
उनन्‌प्रत्ययः । "अर्जुनः ककुभे पार्थे कार्तवीर्यमयूरयोः" इति मेदिनी । गवि नवप्रसूतायां
धेन्वाम् । उषायां स्वनामख्याते काले । "तेजः परिहानिरुषा भानोरर्धादयं यावत्" इति वरा-
होक्तम् । चकारात् बाहुदायां नद्यां कुट्टिन्यां अर्जुनी । स्त्री० । अर्ज–संस्कारे । उनन्‌प्रत्ययः ।
गौरादित्वात् ङीप् । "अर्जुनी गवि । उषायां वाहुदानद्यां कुट्टिन्यामपि च क्वचित्" इति
मेदिनी ॥ भृङ्गः भ्रमरः । वृश्चिकः कीटभेदः तयोश्च । अली । पु० । अलः पर्याप्तः सर्वत्र
गतिर्विद्यतेऽस्य । अल–पर्याप्तौ । इनिप्रत्ययः । "अली स्याद्वृश्चिके भ्रमरेऽपि च" इति
मेदिनी ॥ २२९ ॥</c>


<v>आत्मा मनस्याकलनं विबन्धपरिसङ्ख्ययोः ।
आवेशनं शिल्पगेहे भूतावेशेऽथ गेन्दुके ॥ २३० ॥</v>
<c>मनसि चित्ते । तथा देहे स्वरूपे प्रयत्ने वृत्तौ बुद्धौ अर्के
वायौ वह्नौ जीवे ब्रह्मणि च । आत्मा । पु० । आपूर्वअत्–गतौ, प्रापणे च ।
मनिन्‌प्रत्ययः । "आत्मा पुंसि स्वभावे च प्रयत्नमनसोरपि । धृतावपि मनीषायां शरीर-
ब्रह्मणोरपि" इति मेदिनी ॥ विबन्धः अनुसन्धानः, रोगभेदो वा । परिसङ्ख्या गणनं तयोः ।
तथा आकाङ्क्षायां च आकलनम् । न० । आपूर्वकल–सङ्ख्यायाम् । ल्युट्प्रत्ययः ।
"आकलनं विबन्धे स्यादाकाङ्क्षापरिसङ्ख्ययोः" इति विश्वः । शिल्पगेहे शिल्पशालायाम् ।
भूतावेशे अमनुष्याधिष्ठिते रोगे । तथा सूर्य्येन्दुपरिधौ च आवेशनम् । न० । आपूर्वविश–
प्रवेशे । आधारे ल्युट्प्रत्ययः । "आवेशनं शिल्पिशाले भूतावेशप्रवेशयोः" इति मेदिनी ॥ गेन्दुके
वस्त्रनिर्मितगोलाकारे क्रीडनके कन्दुके च । पृषोदरादिना वा डत्वे कृते "गेण्डुके" इति
च ॥ २३० ॥</c>


;p{0171}
<v>विशेषे चोपधानं स्याच्चुल्ल्यामुद्धानमुद्गमे ।
अगम्भीरेऽपि चोत्तानः शराभ्यासेऽप्युपासनम् ॥ २३१ ॥</v>
<c>विशेषे व्रतभेदे । चकारात् शिरोधाने प्रणये विषे च उपधानं । स्यात् ।
न० । उपधीयते शिरोऽत्र । उपपूर्वधा–धारणे । आधारे ल्युट्प्रत्ययः । "उपधानं विषे गण्डौ
प्रणयेऽपि नपुंसकम्" इति मेदिनी ॥ चुल्ल्यां पाकार्थमग्निस्थापनस्थाने । उद्गमे ऊर्द्धगमने । तथा
वमिते च उद्धानम् । न० । उपधीयतेऽस्मिन् । उद्पूर्वधाधारणे । ल्युट्प्रत्ययः । "उद्धान-
मुद्गते वाच्यलिङ्गं चुल्ल्यां नपुंसकम्" इति मेदिनी ॥ अगम्भीरे निम्नरहितस्थाने । अपिशब्दात्‌
विस्तारशून्ये भूमिलग्नपृष्टतया ऊर्द्धभावेन स्थिते ऊर्द्धमुखे वा । उत्तानः । त्रि० । उद्गतस्तानो
विस्तारो यस्मादिति बहुव्रीहिः । "उत्तानमगंभीरे स्यादुद्धास्यशयिते त्रिषु" इति मेदिनी ॥ शरा-
भ्यासे । बाणमोचनशिक्षायाम् । अपिशब्दात्‌ सेवने देवताद्याराधने च उपासनम् । न० ।
उपपूर्वअस–क्षेपे । ल्युट्प्रत्ययः । उपपूर्वआस–उपवेसने । ल्युट्प्रत्ययः । युक् च । "उपासनं
शराभ्यासेऽप्युपास्तावासनेपि च" इति मेदिनी ॥ २३१ ॥</c>


<v>स्यात्कात्यायन्यर्धवृद्धा गौर्योर्वररुचौ नरि ।
शिरीषाम्रातकाश्वत्थगर्दभाण्डे कपीतनः ॥ २३२ ॥</v>
<c>अर्धवृद्धा अर्धवयस्का । गौरी
दुर्गा । सा हि कल्पान्तरे कत्यस्यापत्यमासीदिति वेदोक्तिः तयोः । वररुचौ स्वनामाख्याते
कवौ । पु० । तथा काषायवस्त्रायां विधवायां च । कात्यायनी । स्यात् । स्त्री० । कत्य-
स्यापत्यम् । स्त्री० । फञ्प्रत्ययः । "कात्यायनो वररुचौ विशेषे च मुनेः पुमान् । कषायवस्त्रे
विधवार्धजरत्युमयोः स्त्रियाम्" इति मेदिनी ॥ शिरीशः स्वनामाख्यातो वृक्षः । आम्रातकः स्वना-
माख्यातो वृक्षः । ( आमडा इति हिन्दी ) अश्वत्थः बोधिवृक्षः । गर्दभाण्डः पत्रादिष्वश्वत्थ-
तुल्याकारो वृक्षः । तेषु च । कपीतनः । पु० । कपीनाम् ईं लक्ष्मीं तनोति । तनु–विस्तारे ।
अच्‌प्रत्ययः । "कपीतनौ गर्दभाण्डशिरीषाम्रा केषु च" इति मेदिनी ॥ २३२ ॥</c>


<v>चीरेऽपि कौपीनमश्वे पुन्नागेऽपि च केशरी ।
कुलीनत्वे च गुह्ये च कौलीनमथ कञ्चुकी ॥ २३३ ॥</v>
<c>चीरे मेखला-
निबद्धे वस्त्रखण्डे । "कौपीनवन्तः खलु भाग्यवन्तः" इति पुराणम् । अपिशब्दात् पापे तद्वत्‌
काकार्ये च गोप्यत्वात् पुत्रषलिङ्गे च कोपीनम् । न० । कूपे पतनमर्हति । अकार्यार्थे निपा-
तनात्‌ साधुः । "कौपीनं स्यादकार्ये च गुह्यचीरप्रदेशयोः" इति विश्वः ॥ अश्वे तुरगे । पुन्नागे
स्वनामाख्याते वृक्षे । अपिशब्दात् सिंहे नागकेशरवृक्षे बीजपूरकवृक्षे हनुमत्पितरि वानरभेदे च
केशरी । पु० । केशराः सन्त्यस्य इति क्वचित्तु "केसरी" अप्यत्र । "केशरी तुरगे सिंहे
पुन्नागे नागकेशरे" इति मेदिनी ॥ कुलीनत्वे कुलीनभावे, कुलीनकर्मणि वा । गुह्ये लिङ्गे ।
चकारात् परीवादे दुष्टकार्ये प्राणिभिर्द्युते च कौलीनम् । न० । कौ पृथिव्यां लीनं यस्मा-
दिति अलुक्समासः । कुलीनस्य भावः कर्म वा । "कौलीनं गुह्यजन्ययोः । कुकर्मणि कुली-
नत्व युद्धे पश्वहिपक्षिणाम्" इति मेदिनी ॥ २३३ ॥</c>


;p{0172}
<v>स्थापत्ये वर्मिते सर्पे क्लृप्तौ छेदे च कल्पनम् ।
कामिनौ स्त्रैणचक्रौ च कृतिनौ थोग्यपण्डितौ ॥ २३४ ॥</v>
<c>स्थापत्ये राज्ञामन्तः पुररक्षके द्वारपाले ।
वर्मिते कृतसन्नाहे । सर्पे भुजगे । तथा जारे यवे चणके च कञ्चकी । पु० कञ्चुकः अस्त्यस्य
तं धारयति वा । इनिप्रत्ययः । "कञ्चुक्यन्तः पुराध्यक्षेऽषिङ्गेहौ जोङ्गकद्रुमे" इति मेदिनी ॥
क्लृप्तौ कृतौ । छेदे छेदने । चकारात् न्यायोक्ते अनुमितिभेदे च कल्पनम् । न० । क्लृप–
कल्पने । भावे ल्युट्प्रत्ययः "अथ कल्पना । करिणः सज्जनायां स्त्री क्लीबं क्लृप्तौ च" इति
मेदिनी ॥ स्त्रैणं स्त्रीसम्बंधी । चक्रः चक्रवाकपक्षी । तयोः । चकारात् पारावते चटके सारस-
पक्षिणि च । एतेषां कामाधिक्यात् कामित्वं प्रसिद्धम् । कामवती । त्रि० । भीरुस्त्रियां
दारुहरिद्रायां मदिरायां च । स्त्री० । कामी । पु० । कामोऽस्त्यस्य । णिन्‌प्रत्ययः । "कामी
तु कामुके चक्रवाके पारावतेऽपि च" इति इति मेदिनी ॥ योग्यः उचितः पण्डितः शास्त्रत-
त्त्वज्ञः । तयोः । तथा पुण्यवति निपुणे साधौ कृतार्थे च कृती । स्त्री० । कृतमनेन । इष्टा-
दित्वादिनिः । कृती स्यात्पण्डिते योग्ये" इति मेदिनी ॥ २३४ ॥</c>


<v>काञ्चनं तु हेम्नि नागकेशरे काञ्चनी निशा ।
धातुवादरते कांस्यकारे कारन्धमी नरि ॥ २३५ ॥</v>
<c>हेम्नि स्वर्णे । नागकेशरे
स्वनामाख्याते पुष्पवृक्षे । न० । तथा चम्पके उदुम्बरे धूस्तूरे पद्मकेशरे स्वर्णादिपुष्पे । पु० ।
दीप्तौ । न० । काञ्चनम् । न० । निशा हरिद्रा । तस्याम् । तथा गोरोचनायां स्वर्णक्षीरिवृक्षे
च काञ्चनी । स्त्री० । कचि–दीप्तौ । ल्युट्प्रत्ययः । करणे ल्युट् । ङीप्‌ वा । "काञ्चनः
काञ्चनारे स्याच्चम्पके नागकेशरे । उदुम्बरे च धुस्तूरे हरिद्रायां च काञ्चनी" इति मेदिनी ॥
धातुवादरते धातवो हि वातादिवशाद्बहुविधाः तत्सम्बन्धवादानुरक्ते । कांस्यकारे स्वानामाख्याते
जातिभेदे च कारन्धमी । पु० । कारं धमति । ध्मा–मुखमारुतसंयोजने शब्दे । णिनिप्रत्ययः
"कारन्धमी कांस्यकारे धातुवादरतेऽपि च" इति मेदिनी ॥ २३५ ॥</c>


<v>चर्चिकाचिल्लदयिते खकामिन्यौ प्रकीर्त्यते ।
विषदिग्धपशोर्मांसे गृञ्जनं ना रसोनके ॥ २३६ ॥</v>
<c>चर्चिका चन्दनादिना गात्रले-
पनम् । चिल्लदयिता पक्षिप्रिया, क्लिन्ननेत्रा वा । तयोः खकामिनी । प्रकीर्त्यते कथ्यते । स्त्री० ।
खे देहे, आकाशे वा कामिनी इति सप्तमीतत्पुरुषः । विषदिग्धपशोर्मांसे विषेण लिप्तमृगादेर्मांसे ।
रसोनके लशुने । "गन्धाकृतिरसैस्तुल्यः सूक्ष्मनालः पलाण्डुना" इत्युक्तलक्षणे मूलभेदे च ।
पु० । गृञ्जनम् । न० । गृञ्जते भक्ष्यत्वेन कथ्यते रोगेषु । गृजि–ध्वनौ । ल्युट्प्रत्ययः ।
"अथ गृञ्जनम् । विषदिग्धपशोर्मांसे क्लीबं पुंसि रसोनके" इति मेदिनी ॥ २३६ ॥</c>


;p{0173}
<v>गहनं गह्वरे दुःखे वनेऽथाम्बुदमुस्तयोः ।
घनः पुंसि घनं वाद्यं चर्म स्यात्फलकत्वचोः ॥ २३७ ॥</v>
<c>गह्वरे
निकुञ्जे । दुःखे पीडायाम् । वने कानने । तथा दुर्गमे । दुष्प्रवेशे च त्रि० । गहनम् । न० ।
गाह–विलोडने । युच् प्रत्ययः । पृषोदरादित्वात् ह्रस्वः । "गहनं कलिले त्रिषु । नपुंसकं गह्वरे
स्याद्दुःखकाननयोरपि" इति मेदिनी ॥ अम्बुदः मेघः । मुस्ता स्वनामाख्यात औषधभेदः तयोः ।
तथा दार्ढ्ये काठिन्ये विस्तारे ओघे देहे लौहमुद्गरे कफे अभ्रके निविडे सान्द्रे पूर्णे दृढे च घनः ।
पु० । वाद्यं कांस्यतालादिवाद्याम् । तत्र च । घनम् । न० । हन–वधे । अप् प्रत्ययः । घना-
देशः । "घनं स्यात्कांस्यतालादिवाद्यमध्यमनृत्ययोः । ना मुस्तादौ घदार्ढ्येषु विस्तारे लोहमु-
द्गरे । त्रिषु सान्द्रे दृढे च" इति मेदिनी ॥ फलकं स्वनामाख्यातमस्त्रम् । "शरीरावरकं शस्त्रं
चर्म इत्यभिधीयते" इति । त्वक् वल्कलं, चर्म वा तयोः तथा रक्तधरायां कृत्तौ इन्द्रियभेदे
चर्म । स्यात् । न० । चर–गतौ । मनिन् प्रत्ययः । "चर्म स्याद्वल्कलत्वचोः इति विश्वः
॥ २३७ ॥</c>


<v>चीनौ वस्त्रव्रीहिभेदौ चिह्नं लक्ष्मपताकयोः ।
चक्रिणो विष्णु भुजगकुलालग्रामजालिनः ॥ २३८ ॥</v>
<c>वस्त्रं चीनदेशोद्भववसनम् । व्रीहिभेदः कङ्गुधान्यविशेषः । तयोश्च । तथा मान-
सेशाद्दक्षपूर्वे चीनदेशः प्रकीर्तितः" इत्युक्ते देशे तद्देशस्थे जने तन्त्रोक्ते तद्देशाचारभेदे च तथा
सूत्रे मृगभेदे च । पु० । पताकायां सीसके च चीनः । पु० । चि–चयने । नक् प्रत्ययः ।
पृषोदरादित्वाद्दीर्घः । "चीनो देशांशुकव्रीहिभेदे तन्तौ मृगान्तरे" इति मेदिनी । लक्ष्म लक्ष-
णम् । पताका वंशोपरि देयं त्रिकोणाकारं वस्त्रखण्डं तयोश्च । चिह्नम् । न० । चिह्न–लक्षणे ।
अच् प्रत्ययः । चह–प्रतारणे । नप्रत्ययः । उपधाया इत्त्वं वा । "चिह्नं लक्ष्मपताकयोः"
इति मेदिनी ॥ विष्णुः श्रीकृष्णः । भुजगः सर्पः । कुलालः कुम्भकारः । ग्रामजाली ग्रामजा-
लिकः । क्वचित्तु "ग्रामयाजिनः" इति दृश्यते । तेषु । तथा चक्रवाके सूचके तैलिकमेदे
चक्रमर्दे चक्रवर्तिनि व्यालनखे खरे चक्रवति । त्रि० । चक्री । पु० । चक्रमस्त्यस्येति इनि
प्रत्ययः । "चक्री तैलिकभित्कोककुलालाजाभिसूचके" इति मेदिनी ॥ २३८ ॥</c>


<v>कम्प्रे ना चलनं कम्पे चलनी वस्त्रघर्घरी ।
भूर्जे फलकपाणौ च चर्म्यऽथालम्बुषे पुमान् ॥ २३९ ॥</v>
<c>कम्प्रे कम्पा-
न्विते । पु० । कम्पे गात्रादिकम्पे, वेपथौ च । तथा भ्रमणे च चलनम् । न० ।
चल–प्रेषणे, गतौ वा । ल्युट्प्रत्ययः । "चलनं भ्रमणे कम्पे कम्प्रे तु वाच्यलिङ्गकम्" इति
मेदिनी ॥ वस्त्रघर्घरी वस्त्रैः कृतघण्टिका । वस्त्रकृत स्वरभेद इति वा । तस्याम् । तथा वारी-
भेदे च चलनी । स्त्री० । चल–कम्पने । ल्युट्–ङीप्‌प्रत्ययौ च । "चलनी वस्त्रघर्घर्यां
वारीभेदेऽपि च क्वचित्" इति मेदिनी ॥ भूर्जे भूर्जवृक्षे । फलकपाणौ फलकास्त्रवति ।
तथा त्वग्रूपे चर्मवति । भृङ्गरोटे कदल्यां च चर्मी । पु० । चर्म फलकमस्त्यस्य ।
व्रीह्यादित्वादिनिः । चर्मी फलकपाणौ स्याद्भूर्जे भृङ्गरिटावपि" इति मेदिनी ॥ अलम्बुषे
लज्जालुवृक्षे । पु० । स्वर्वेश्यायाम् । स्त्री० ॥ २३९ ॥</c>


;p{0174}
<v>निम्बेऽपि छर्दनं वान्तौ जवनो देशवेगिनोः ।
बुद्धे जिनो जित्वरे च जीवनं वर्तनाम्भसोः ॥ २४० ॥</v>
<c>निम्बे अरिष्टवृक्षे । वान्तौ वमने ।
अपिशब्दात् मदनवृक्षे च छर्दनम् । न० । छर्द–वमने । णिच्‌–ल्युट्प्रत्ययौ । "छर्दनं
वमने क्लीबं निम्बालम्बुषयोः पुमान्" इति मेदिनी ॥ देशः देशविशेषः । वेगी वेगवान् , शीघ्रगः
तयोः । तथा घोटके जातिभेदे च जवनः । पु० जुरंहसि, गतौ वा । युच्‌प्रत्ययः । "जवनं
स्यात्तु वेगेऽपि हये ना वेगिनि त्रिषु" इति मेदिनी ॥ बुद्धे सम्यक्सम्बुद्धे । जित्वरे जयशीले ।
चकारात् विष्णौ अर्हति च जिनः । पु० । जयति संसारम् । जि–जये । नक्‌प्रत्ययः ।
"जिनोऽर्हति च बुद्धे च पुंसि स्याज्जित्वरे त्रिषु" इति मेदिनी ॥ वर्तनं वृत्तिः, प्राणधारणम् ।
अम्भः जलम् । तयोः तथा मज्जनि हैयङ्गवीने पुत्रे जीवकौषधे वायौ क्षुद्रफलकवृक्षे च जीव-
नम् । न० । जीव्यतेऽनेन । जीव–प्राणधारणे । करणे ल्युट्प्रत्ययः । जीवयति णिच्‌
प्रत्ययो वा । "जीवनं वर्तने जीवप्राणधारणयोर्जले" इति मेदिनी ॥ २४० ॥</c>


<v>शूरे दातरि च त्यागी व्रतिशोच्यौ तपस्विनौ ।
तपनो नरके भानौ विरलेऽल्पे कृशे तनुः ॥ २४१ ॥</v>
<c>शूरे वीरे, विक्रम-
वति वा । दातरि दानशीले । चकारात् वर्जनशीले कर्मफलत्यागिनि च "यस्तु कर्मफलत्यागी
स त्यागी त्वभिधीयते" इति । त्यागी । त्रि० । त्यज–दाने । घिणुन्‌प्रत्ययः । "त्यागी
दातरि शूरे" इति मेदिनी ॥ व्रतिश्चान्द्रायणादिव्रतधारणः । शोच्य अनुकम्पनीयः । तयोः ।
तथा तापसे दीने प्रशस्ततपोवति च घृतकरञ्जे मत्स्यभेदे चटके च । पु० । तपस्वी । त्रि० ।
तपोस्त्यस्येति विनिप्रत्ययः । "तपस्वी तापसे चानुकम्प्ये त्रिषु" इति मेदिनी । नरके स्वनामा-
ख्याते निरयभेदे । भानौ सूर्ये । तथा तापे ग्रीष्म ऋतौ भल्लातकवृक्षे अर्कवृक्षे क्षुद्राग्निमन्थवृक्षे
सूर्यकान्तमणौ च तपनः । पु० । तप–उपतापे । ल्युट् प्रत्ययः । "तपनोऽरुष्करेऽपि
स्याद्भास्करे निरयान्तरे" इति मेदिनी । विरले अनिबिडे । अल्पे क्षुद्रे, ईषदर्थे वा । कृशे
अल्पे, सूक्ष्मे वा । तथा देहे मूर्तौ च । स्त्री० । वा ङीप् । तन्वी, तनूश्च । तनुः । स्त्री० ।
तन–विस्तृतौ । उप्रत्ययः । "तनुः काये त्वचि स्त्री स्याघ्रिष्वल्पे विरले कृशे" इति मेदिनी ॥ २४१ ॥</c>


;p{0175}
<v>क्रीडादौ देवनं नाऽक्षे द्विजन्मा दन्तविप्रयोः ।
दानं गजमदे त्यागे खण्डने रक्षणेऽपि च ॥ २४२ ॥</v>
<c>क्रीडादौ परिहासादौ, खेलने वा । अक्षे पाशके । तथा दीप्तौ व्यवहारे जिगीषायां
स्तुतौ लीलोद्याने पद्मे च । पु० । देवनं । न० । दीव्यतेऽनेन । दिवजिगीषायाम्‌ ,
व्यवहारे वा । करणे ल्युट्प्रत्ययः । दीव्यत्यत्राऽधारे ल्युट् वा । "देवनं व्यवहारे स्याज्जिगी-
षाक्रीडयोरपि । देवनोऽक्षेषु पुंसि स्यात्" इति मेदिनी ॥ दन्तः दशनः, चर्वणसाध-
नास्थिविशेषश्च । द्विजः ब्राह्मणः तयोः । तथा अण्डजे च द्विजन्मा । पु० । द्वे जन्मनी
यस्य । "द्विजन्मा दशने विप्रे" इति मेदिनी ॥ गजमदे हस्तिमदजले । त्यागे वर्जने, दाने वा ।
खण्डने छेदने । रक्षणे पालने । अपिशब्दात् शुद्धौ च दानम् । न० । दो–छेदे, खण्डने च ।
दै–शुद्धे । दा–दाने वा । ल्युट्प्रत्ययः । "दानं गजमदे त्यागे पालनच्छेदशुद्धिषु" इति मे-
दिनी ॥ २४२ ॥</c>


<v>दर्शनं वर्णमुकुरचक्षुःशास्त्रोपलब्धिषु ।
स्त्री दीर्घकोष्यां दुर्नामाऽर्शसि द्युम्नं बले धने ॥ २४३ ॥</v>
<c>वर्णः शुक्लादिरूपभेदः । मुकुरः दर्पणम् । चक्षुः नेत्रम् । शास्त्रं हितानुशासनम् ,
आध्यात्मज्ञानोपायं, न्यायादिशास्त्रं वा । उपलब्धिर्ज्ञानं, प्राप्तिर्वा । "नाभाव उपलब्धेः" इति
वेदान्तसूत्रम् । तेषु च । तथा स्वप्ने बुद्धौ धर्मे च दर्शनम् । न० । दृश–चाक्षुषज्ञाने । ल्युट्-
प्रत्ययः । "दर्शनं नयनस्वप्नमबुद्धिधर्मोपलब्धिषु । शास्त्रदर्शनयोश्च" इति मेदिनी । दीर्घकोष्यां
दीर्घकोषिकायाम् । अर्शसि गुदस्थरोगभेदे च । न० । दुर्नामा । पु० । दुष्टं निन्दितं नामास्य
ङीप्‌ । "दुर्नामा क्लीबमर्शसि । स्याद्दीर्घकोषायां स्त्री" इति मेदिनी ॥ बले शक्तौ । धने वित्ते च ।
द्युम्नम् । न० । दिवं मनति । म्ना–अभ्यासे । कप्रत्ययः । "द्युम्नं वित्ते बलेऽपि च" इति
मेदिनी ॥ २४३ ॥</c>


<v>धन्वा मरौ धन्वचापे धावनं गतिशौचयोः ।
निर्भर्त्सनं खलीकारालक्तयोरथ नन्दनम् ॥ २४४ ॥</v>
<c>मरौ मरुदेशे । पु० । चापे धनुषि । न० । तथा स्थले च धन्वा । पु० ।
सौत्रसिद्धम् । धन्व–गतौ कनिन्‌प्रत्ययः । "धन्वा तु मरुदेशे ना क्लीबं चापे स्थलेऽपि च"
इति मेदिनी ॥ गतिः शीघ्रगमनम् । शौचं शोधनम् । तयोश्च । धावनम् । न० । धाव–जवे ।
ल्युट्प्रत्ययः । "धावनं गमने शुद्धौ पृष्णिपर्ण्यां तु धावनी" इति मेदिनी ॥ खलीकारः अप‌-
कारः, अपकारवचनं वा । तत्करणे हि अखलोऽपि खलो भवति । अलक्तः लाक्षारसः तयोः ।
निर्भर्त्सनम् । न० । निर्पूर्वभर्त्स–अधिक्षेपे । ल्युट्प्रत्ययः । निर्भर्त्सनं खलीकारेऽलक्तकेऽपि
नपुंसकम्" इति मेदिनी ॥ २४४ ॥</c>


<v>देवोद्याने सुते पुंसि नग्नौ क्षपणवन्दिनौ ।
श्रुतौ दृष्ट्यां निशमनं खगङ्गाऽपि नलिन्यथ ॥ २४५ ॥</v>
<c>देवोद्याने नन्दनोद्याने । न० । सुते पुत्रे । तथा हर्षके
भेके पर्वतभेदे । पु० । बहुक्षीरास्तथा गावो नन्दनं नन्दने प्रिये" । इत्युक्ते षष्टिवर्षमध्ये वत्स‌‌-
रभेदे च । नन्दकारके च । त्रि० । नन्दनम् । न० । नन्दयतीति । नदि–सन्तोषे । णिच्‌‌–
ल्युट्‌प्रत्ययौ । "नन्दनं वासवोद्याने नन्दनो हर्षके सुते" इति मेदिनी ॥ क्षपणः निर्ग्रन्थः
संन्यासिभेदः । वन्दी स्तुतिपाठकः तयोः । तथा विवस्त्रे स तु पञ्चविधोः भवति । "द्विकच्छः
कच्छशेषश्च मुक्तकच्छस्तथैव च । एकवासा अवासाश्च नग्नः पञ्चविधः स्मृतः" इति । नग्नः । त्रि० ।
नज–व्रीडायाम् । क्तप्रत्ययः । "नग्नो वन्दिक्षपणयोः पुंसि त्रिषु विबाससि" इति मेदिनी ॥ श्रुतौ
श्रवणे । दृष्ट्यां दर्शने च । निशमनम् । न० । निपूर्वशम–शान्तौ, आलोचने वा । णिच्‌
ल्युट् प्रत्स्ययौ । वा ह्रस्वः । "निशामनम् अप्यत्र । "निशमनमुक्तं दृष्टौ श्रुतौ" इति मेदिनी ॥
खगङ्गा खं व्योम तत्स्थिता या गङ्गा नदी । आकाशगङ्गा इत्यर्थः । अपिशब्दात् पद्मसङ्‌घे पद्म-
युक्तदेशे नलिकायां च नलिनी । स्त्री० । नलाः सन्त्यस्याः । इनिप्रत्ययः । "नलिनी
पद्मिनी व्योमनिम्नगा कमलाकरे । नपुंसकं नीलिकायां न पुंसि सरसीरुहे" इति मेदिनी ॥
॥ २४५ ॥</c>


;p{0176}
<v>ग्रन्थिप्रस्तावयोः पर्व विषुवत्प्रभृतिष्वपि ।
प्रतिमानं प्रतिच्छाया गजदन्तान्तरालयोः ॥ २४६ ॥</v>
<c>ग्रन्थिः वंशादिसन्धिः, बन्धनं वा । प्रस्तावः अवसरः, प्रसङ्गो वा तयोः । विषु-
वत् समरात्रिदिनकालकः अयनांशक्रमेण रवेः तुलामेषादिराशिसङ्क्रान्तिभेदः । समरात्रिदिनप्र-
भृतियेषां तेषु पञ्चसु कालेषु । "चतुर्द्दश्यष्टमी चैत्र अमावस्या च पूर्णिमा । पर्वाण्येतानि राजेन्द्र
रविसंक्रान्तिरेव च" इत्युक्तम् । अपिशब्दात् उत्सवे लक्षणभेदे प्रस्तारे ग्रन्थविच्छेदनस्थाने च
पर्व । न० । पृ–पालने, पूर्तौ । वनिप्प्रत्ययः । "पर्व क्लीबं महे ग्रन्थौ प्रस्तावे लक्षणान्तरे ।
दर्शप्रतिपदोः सन्धौ विषुवत्प्रभृतिष्वपि" इति मेदिनी ॥ प्रतिच्छाया प्रतिमा । तत्र । गजदन्त
हस्तिदशनः, कुम्भस्याधोभागो वा । अन्तरालं तयोर्मध्यस्थानं तयोः । तथा प्रतिबिम्बे च
प्रतिमानम् । न ० । प्रतिमीयतेऽनेन । प्रतिपूर्वमि–क्षेपे । मा माने वा । ल्युट्प्रत्ययः । "प्रति-
मानं प्रतीच्छायागजदन्तान्तरालयोः" इति मेदिनी ॥ २४६ ॥</c>


<v>पाकस्थाने कुलालस्य वाते च पवनः पुमान् ।
हरीतकी राक्षसी च पूतनाऽथ वदालके ॥ २४७ ॥</v>
<c>कुलालस्य कुम्भकारस्य पाक-
स्थाने आमघटादिपाकस्थाने । वाते वायौ । चकारात् धान्यादेः शोधने बहुलीकरणे व्यापारे
च पवनः । पु० । पु–शोधे । कर्तरि ल्युट्प्रत्ययः । भावे करणे आधारे च ल्युट् वा ।
"पवनं कुम्भकारस्य पाकस्थाने नपुंसकम् । निष्पावमरुतोः पुंसि" इति मेदिनी ॥ हरीतकी
स्वनामाख्यातः औषधभेदः । तत्र । राक्षसी बालकमातृकाभेदः । "पूतना जम्भकादयः"
इति । तस्याम् । चकारात् गन्धमांस्यां बकासुरभगिन्यां रोगभेदे च पूतना । स्त्री० । पूतं
करोति पूतशब्दात् णिच–त्युट्प्रत्ययौ । "पूतना तु हरीतक्यां दानवीरोगभेदयोः इति
मेदिनी ॥ वदालके मत्स्यभेदे ॥ २४७ ॥</c>


<v>पाठीनो गुग्गुलुद्रौ च रक्षीवृक्षौ पलाशिनौ ।
फाल्गुनो मासि पार्थे च स्त्री विदग्धा च वाणिनी ॥ २४८ ॥</v>
<c>गुग्गुलुद्रौ स्वनामाख्याते वृक्षे । चकारात् पाठके ।
त्रि० । पण्यवीथ्यां हट्टे च । स्त्री० । पाठीनः । पु० । पाठिं पृष्ठं नमयति । नम–नमने
डप्रत्ययः । दीर्घः । "पाठीनो मीनभेदे स्यात्पाठके गुग्गुलुद्रुमे" इति मेदिनी ॥ रक्षः
राक्षसः । वृक्षः द्रुमः । तयोश्च । पलाशी । पु० । पलाशानि सन्त्यस्य । इनिप्रत्ययः ।
"पलाशी वृक्षरक्षसोः" इति मेदिनी ॥ मासि चैत्रावधिके द्वादशे मासे । पार्थे अर्जुन-
वृक्षे । चकारात् मध्यमपाण्डवे अश्विन्यवधिके एकादशे द्वादशे नक्षत्रे च फाल्गुनः ।
पु० । फल–निष्पत्तौ, भेदने वा । उनन् प्रत्ययः । गुक् च । स्वार्थे प्रज्ञाद्यण्‌ । "फाल्गुनस्तु गुडा-
केशे नदीजार्जुनभूरुहे" इति मेदिनी ॥ विदग्धा निपुणा, पण्डिता वा । तस्याम् । चकारात्
वाक्ये तद्देवतायां च । वाणिनी । स्त्री० । वण–शब्दे । इण्‌प्रत्ययः । वा ङीप् । "वाणिनी
नर्तकीमत्तविदग्धवनितासु च" इति विश्वः ॥ २४८ ॥</c>


;p{0177}
<v>वर्धमानः प्रश्नभेदशरावैरण्डविष्णुषु ।
सेना नदी च वाहिन्यौ छेदे वृद्धौ, च वर्धनम् ॥ २४९ ॥</v>
<c>प्रश्नभेदः प्रश्नविशेषः । शरावः मृन्मयः
पात्रभेदः, अथवा कुडद्वयपरिमाणम् । एरण्डः स्वनामाख्यातो वृक्षः विष्णुः । श्रीकृष्णः तेषु ।
तथा वृद्धिशीले त्रि० । धनिनां गृहभेदे देशभेदे नगरभेदे च वर्धमानः । पु० । वर्ध–पूरणे ।
शानच्‌ प्रत्ययः । "वर्धमानः प्रश्नभेदे शरावैरण्डविष्णुषु" इति मेदिनी ॥ सेना सैन्यम् । नदी
गङ्गा । तयोः । चकारत् तरङ्गिण्यां च वाहिनी । स्त्री० । वाहोऽस्त्यस्याः । इनिप्रत्ययः ।
ङीप्‌ । वह–प्रापणे । णिनिप्रत्ययो वा । "वाहिनी स्यात्तरङ्गिण्यां सेना सैन्यप्रभेदयोः" इति
मेदिनी ॥ छेदे छेदने । वृद्धौ वृद्धिकारके । त्रि० । "करोमि क्षितिवर्धनम्" इति भट्टिः । चका-
रात्‌ पूरणे वृद्धियुक्ते च वर्धनम् । न० । वृधु–वर्धने । ल्युट्प्रत्ययः । वृध–वर्धने । णिच्‌ ल्युट्‌-
प्रत्ययौ च । वर्धनं छेदने वृद्धौ वारिधान्यां तु वर्धनी" इति विश्वः ॥ २४९ ॥</c>


<v>भुवनं विष्टपे तोये भिन्नं दीर्णे विशेषिते ।
जन्माश्रयश्च भवनं भाजनं पात्रयोग्ययोः ॥ २५० ॥</v>
<c>विष्टपे जगति ।
तोये सलिले । तथा आकाशे जने चतुर्दशसङ्ख्यायां च भुवनम् । न० । भवत्यत्र । भू–
सत्तायाम् । क्युन्‌प्रत्ययः । "भुवनं विष्टपेऽपि स्यात्सलिले गगने जने" इति मेदिनी ॥ दीर्णे
विदारिते । विशेषिते भेदिते । तथा मिश्रिते सङ्गते अन्ये प्रस्फुटिते च भिन्नम् । न० । भिद–
द्विधाकरणे । क्तप्रत्ययः । "भिन्नमन्यार्थवचने सङ्गते दारिते स्फुटे" इति विश्वः ॥ जन्म
उत्पत्तिः । आश्रयः गृहम् । तयोः । चकारात्‌ भावे सत्तायां च भवनम् । न० । भू–सत्ता-
याम् । आधारे ल्युट्प्रत्ययः । "भवन स्याद्गृहे भावे" इति मेदिनी ॥ पात्रं भोजनयो य मित्रम् ।
योग्यः योगार्हः उचितो वा तयोश्च । भाजनम् । न० । भाज्यतेऽनेन । भाज-पृथ??। ल्युट्
प्रत्ययः । "भाजनं पात्रयोग्ययो, इति मेदिनी ॥ २५० ॥</c>


<v>भृतिकाञ्चनयोर्भर्म मलिनं दूषितेऽसिते ।
मानं प्रमाणे तौल्ये च मीनो राश्यन्तरे झषे ॥ २५१ ॥</v>
<c>भतिर्भरणं पोषणं ??? । काञ्चनं
स्वर्णं तयोः । तथा भारे नाभौ धुस्तूरे च भर्म । न० । भृ–भरणे, धारणे वा । मन्‌प्रत्ययः,
मनिन्‌प्रत्ययो वा । "भर्मस्वर्णे भृते भारे" इति विश्वः । दूषिते मलयुक्ते । असिते कृष्णे । तथा
ऋतुमत्याम् । स्त्री० । टङ्कणे दोषे च मलिनम् । त्रि० । मलमस्त्यस्येति अस्त्यर्थे इनच्‌प्रत्ययः ।
"मलिनं दूषिते कृष्णे ऋतुमत्यां तु योषिति" इति मेदिनी ॥ प्रमाणे परिमाणे । तौल्ये हस्ततुलाप्रस्था-
द्यैर्द्रव्यपरिच्छेदे । चकारात् गानाङ्गे कालक्रियायां तालविरामोपलक्षिते कालव्यापारे च मानम् ।
न० । मा–माने । ल्युट्प्रत्ययः । "मानश्चित्तोन्नतग्रहे । क्लीबं प्रमाणे प्रस्थादौ" इति मेदिनी ॥
राश्यन्तरे मेषादितो द्वादशे राशौ । झषे मत्स्ये । तथा विष्णोरवतारभेदे च मीनः । पु० ।
मी–वधे, गत्यां च । "मीनो मत्स्ये राश्यन्तरे झषे" इति मेदिनी ॥ २५१ ॥</c>


;p{0178}
<v>मदनाः सिक्थधुस्तूरतरुभेदमनोभवाः ।
मुनिर्वाचंयमे बुद्धे छन्दश्चम्पा च मालिनी ॥ २५२ ॥</v>
<c>सिक्थः मधूच्छिष्टम् ।
धुस्तूरः स्वनामाख्यातो वृक्षः । तरुभेदः द्रुमविशेषः । मनोभवः कामदेवः । तेषु च । मदनः ।
माद्यत्यनेन । मद–मदे, गर्वे,तर्पणे च । करणे ल्युट्प्रत्ययः । "मदनः स्मरवसन्तद्रुभेदधुस्तूर-
सिक्थके" इति मेदिनी ॥ वाचंयमे मितभाषिणि, मौनावलम्बिनि च । बुद्धे सम्यक्संबुद्धे । तथा
वीतरागादौ स्थिरचित्ते जने "दुःखेष्वनुद्विग्नमनाः सुखेषु विगतस्पृहः । वीतरागभयक्रोधः
स्थिरधीर्मुनिरुच्यते" इति । सप्तसङ्ख्यायां च मुनिः । पु० । मन–बोधे । इन्‌प्रत्ययः । उत्वं
च । "मुनिः पुंसि वसिष्ठादौ वङ्गसेनतरौ जिने" इति मेदिनी ॥ छन्दः पञ्चदशाक्षरपादकः
छन्दोभेदः । चम्पा स्वनामाख्याता पुरी । तयोः । तथा मालाकारे माल्यवति । त्रि० । माला-
कारपत्न्यां गौर्यां मन्दाकिन्यां कण्वाश्रमान्तिकस्थे नदीभेदे अग्निशिखावृक्षे दुरालभयां च
मालिनी । स्त्री० । माला शिल्पमस्त्यस्येति । इनिप्रत्ययः । ङीप् । "मालिनी मातृ-
कावृत्तभिदोर्मालिकयोषिति" इति मेदिनी ॥ २५२ ॥</c>


<v>मातुलानी तु भङ्गायां मातृभ्रातृस्त्रियामपि ।
राशौ युग्मे च मिथुनं विष्ण्वली मधुसूदनौ ॥ २५३ ॥</v>
<c>भङ्गायां मातुल्याम् । मातृभ्रातृस्त्रियाम् ।
अपिशब्दात् कलापे च मातुलानी । स्त्री० । इन्द्रवरुणेति ङीप् । आनुक् च । मातुला
टाप् । "मातुलानी कलापे स्याद्भङ्गायां मातुलस्त्रियाम्" इति मेदिनी ॥ राशौ मेषादितस्तृतीये
राशौ । युग्मे स्त्रीपुंसयोश्च । मिथुनम् । न० । मिथ–वधे मेधायां च । उनन्‌प्रत्ययः । किच्च ।
"मिथुने राशिभेदे स्यान्मिथुनं दम्पतीयुगे" इति विश्वः ॥ विष्णुः श्रीकृष्णः । मधुं तन्नामकासुरं
सूदयति, मधुजीवानां शुभाशुभकर्मज्ञानदानेन सूदयति वा । "भक्तानां कर्मणां चैवसूदनान्मधुसूदनः"
इति । अलिर्भ्रमरः । मधु माध्वीकं सूदयति भक्षयति । तयोः । मधु इव सूद्यते भक्ष्यते इति ।
पालङ्गीशाके च मधुसूदनः । पु० । मधुशब्दोपपदसूद–आश्रये, हनने च । ल्युप्रत्ययः । ल्युट्
ङीप् वा । "मधुसूदनसंज्ञा च भ्रमरे वनमालिनि" इति विश्वः । "मधुसूदनस्तु पुंसि भ्रमरे
बनमालिनि" इति मेदिनी ॥ २५३ ॥</c>


<v>यापनं स्यान्निरसने कालक्षेपे च वर्तने ।
चतुःक्रोश्यां च योगे च योजनं स्यात्तु वाहने ॥ २५४ ॥</v>
<c>निरसने प्रतिक्षेपे, परित्यागे च । कालक्षेपे कालादौ
क्षेपणे वर्तने च यापनम् । न० । या–गतौ । णिच्–ल्युट्प्रत्ययौ । "यापनं
वर्तने कालक्षेपे निरसनेऽपि च" इति मेदिनी ॥ चतुःक्रोश्यां क्रोशचतुष्टयात्मके ।
योगे संयोगे । चकारात् संयोगकरणे च । योजनं स्यात् । न० । युज–योगे, युतौ
च । भावादौ ल्युट्प्रत्ययः । योजनं परमात्मनि । चतुष्क्रोश्यां च योगे" इति मेदिनी ॥
वाहने गमनसाधने रथादौ ॥ २५४ ॥</c>


;p{0179}
<v>गतौ च यानं योनिस्तूत्पत्तिस्थाने भगेऽपि च ।
रसनन्तु ध्वनौ स्वादे रसज्ञारास्नयोः स्त्रियाम् ॥ २५५ ॥</v>
<c>गतौ गमने । चकारात् उपचितशक्तेः राज्ञः मूलराष्ट्रा-
दिरक्षां कृत्वा रिपोरास्कन्दनाय गमने च यानम् । न० । या–गतौ । भावे ल्युट्प्रत्ययः ।
करणे ल्युट्‌ वा । "यानं स्याद्वाहने गतौ" इति मेदिनी ॥ उत्पत्तिस्थाने मण्यादीनामुत्पत्तिस्थाने
आकरे । भगे स्त्रीणामसाधारणचिह्ने । अपिशब्दात् कारणे । जले । तद्देवतके पूर्वफल्गुनिनक्षत्रे
च । स्त्रीत्वे वा ङीप् । योनिः । पु० । यु–मिश्रणे, अमिश्रणे च । निप्रत्ययः । "योनिः स्त्री
पुंसयोश्च स्यादाकरे स्मरमन्दिरे" इति मेदिनी ॥ ध्वनौ नादे । स्वादे रसानुभवे । रसज्ञा जिह्वा,
रसज्ञानसाधनं वा । रास्ना स्वनामाख्याता लता । तयोः । स्त्री० । रसनम्‌ । न० । रस–
आस्वादे । ल्युट्प्रत्ययः । करणे ल्युट् वा । "रसनं स्वादने ध्वनौ । जिह्वायाञ्च न पुंसि स्याद्‌
रास्नायां रसना स्त्रियाम्" इति मेदिनी ॥ २५५ ॥</c>


<v>यक्षे चन्द्रे च राजा स्यात् रक्तः कामी च रागिणौ ।
गोपित्ते रोचना कूटशाल्मलौ रोचनः पुमान् ॥ २५६ ॥</v>
<c>यक्षे कुबेरे । चन्द्रे शीतरश्मौ । चकारात् नृपे
शुचौ क्षत्त्रिये इन्द्रे च । पूर्वपदस्थः उत्तरपदस्थश्च समभिव्याहृतपदार्थश्रेष्ठवाचकः । यथा
"राजमाषः मुनिराज" इत्यादि । राजा । स्यात् । पुं० । राज–दीप्तौ । कनिन्‌प्रत्ययः । "राजा
प्रभौ च नृपतौ क्षत्त्रिये रजनीपतौ । यक्षे शक्रे च पुंसि स्यात्" इति मेदिनी ॥ रक्तः अनुरक्तः ।
तस्मिन् । कामी कामुकः । तस्मिन् । चकारात् रागवति । रतियुक्ते । गीत्यङ्गे । स्वरभेदे च ।
रागी । त्रि० । रागोऽस्त्यस्य । इनि प्रत्ययः । "रागी रक्तविकामुके" इति मेदिनी । गोपित्ते गो-
रोचनायाम् । तथा मनःशिलायाम् । आमलक्याम् । श्वेतत्रिवृति । गन्धद्रेव्यभेदे । उत्तमायां
स्त्रियाञ्च । रोचना । स्त्री० । रोचयतीति । रुच–प्रीतौ, प्रकाशे च । कर्त्तरि संज्ञायां ल्युट्‌
प्रत्ययः । अजादित्वाट्टाप्‌ । "रोचना रक्तकह्लारे गोपित्ते वारयोषिति" इति मेदिनी ॥ कूटशा-
ल्मलौ कूटशाल्मलिवृक्षे । तथा शोभाञ्जने । पलाण्डौ । करञ्जे । अङ्कोटे । आरग्बधे । दाडिमे
च रोचनः । पु० रोचते इति । रुच–प्रीतौ, प्रकाशे च । ल्युट्प्रत्ययः । रुचयतीति
वा ल्युट्‌ । "रोचनः कूटशाल्मल्यां पुंसि स्याद् रोचके त्रिषु" इति मेदिनी ॥ २५६ ॥</c>


<v>निशा हरिद्रा रजनी छदे भूर्जे च लेखनम् ।
राशीनामुदयो लग्नं सक्तलज्जितयोस्त्रिषु ॥ २५७ ॥</v>
<c>निशा रात्री ।
हरिद्रा स्वनामाख्यातः औषधिभेदः । तयोः । तथा जतुकायां च । रजनी । स्त्री० । रज्यतेऽत्र ।
रञ्ज–रागे । कनिप्रत्ययः । वा ङीप्‌ । रजनिरप्यत्र । "रजनी नीलिनीरात्रिहरिद्राजतुका?
च" इति मेदिनी ॥ छर्दे छर्दने । क्वचित्तु "छेदे" इति पाठः । भूर्जे भूर्जपत्रे । चकारा
पत्रादौ वर्णादिविन्यासे । लेखनसाधने । स्त्रियां ङीप् । लेखनम् । न० । लिख–लिखने । ल्युट्‌
प्रत्ययः । आधारे करणे च वा ल्युट् । "लेखनं छर्दने भूर्जे लिपिन्यासे" इति मेदिनी ॥ राशी
नामुदये मेषादीनां राशीनाम् उदयरूपे । सक्तः । संसक्तः । लज्जितः जातलज्जः तयोः
त्रि० । तथा स्तुतिपाठके । लग्न इव इवार्थे कन्‌प्रत्ययः । प्रतिभुवि च । "खादको वित्तही?
स्यात् लग्नको वित्तवान् यदि" इति स्मृतिः ॥ लग्नम् । न० । लस्‌ज–व्रीडायाम् । क्तप्र-
त्ययः । तस्य नः । लगे–सङ्गे । क्तप्रत्ययः । पृषोदरादित्वात् साधुः । "लग्नं राश्युदये क्ली
सक्तलज्जितयोस्त्रिषु" इति मेदिनी ॥ २५७ ॥</c>


;p{0180}
<v>योषिज्जिह्वा च ललना लाञ्छनं नामचिह्नयोः ।
रक्ते वितानमुल्लोचे विलग्नं मध्यलग्नयोः ॥ २५८ ॥</v>
<c>योषित् नारी । जिह्वा रसना । तयोः । त?
चालने । केलौ । वाले । सालवृक्षे च । पु० । ललना । स्त्री० । लल–इच्छायाम् । ल्युप्र-
त्ययः । लड–उत्पीडने, जिह्वाचालने, भाषणे वा । वुन्‌प्रत्ययः । डस्य लश्च । "ललना कामिनी
नारीभेदजिह्वासु योषिति" इति मेदिनी ॥ नामनि । चिह्ने । तथा अङ्कने च । लाञ्छ-
नम् । न० । लाञ्छ्यते । लाछि–अङ्कने । कर्मणि ल्युट्प्रत्ययः । "लाञ्छनं नामचिह्नयोः
इति मेदिनी ॥ रक्त लोहितवर्णे । उल्लोचे विताने । तथा यज्ञे । विस्तारे । वृत्तविशेषे । न०
मन्दे । तुच्छे च । त्रि० । वितानम् । न० । पु० । विपूर्वकतन–विस्तृतावित्यस्माद् ध
प्रत्ययः । "वितानो यज्ञ उल्लोचे विस्तारे पुन्नपुंसकम् । क्लीबं वृत्तविशेषे स्यात् त्रिलिङ्गो मन
तुच्छयोः" इति मेदिनी ॥ मध्यं मध्यभागम् । लग्नं मेषादिराशीनामुदयम् । तयोः । तथा संलग्ने
कटौ च । त्रि० । विलग्नम् । न० । विशेषेण लग्नम् । लस्‌ज–सङ्गे । क्तप्रत्ययः । त??
नः जस्य गश्च । "विलग्नं न स्त्रियां मध्ये त्रिषु स्याल्लग्नमात्रके" इति मेदिनी ॥ २५८ ॥</c>


<v>दैवानिष्टफले सक्तौ व्यसनं निष्फलोद्यमे ।
स्वतन्त्रता च व्युत्थानं वामनौ विष्णुदिग्गजौ ॥ २५९ ॥</v>
<c>दैव
निष्टफले दैवादिकृते उपद्रवे । सक्तौ कामजाते कापे । निष्फलोद्यमे निरर्थकव्यायामे । तः
विपत्तौ । अंशे । स्त्रीभोगमद्यपानादौ दोषे च । व्यसनम् । न० । विपूर्वअस–ग्रहणे, दीप्तं
गतौ च । ल्युट्प्रत्ययः । "व्यसनं त्वशुभे सक्तौ पानस्त्रीमृगयादिषु । दैवानिष्टफले पापे विप?
निष्फलोद्यमे" इति मेदिनी ॥ स्वतन्त्रता स्वाधीनत्वम् । तस्मिन् । चकारात् विरोधकरणे
प्रतिरोधने । नृत्यभेदै । विशेषेण उत्थाने च । व्युत्थानम् । न० । वि–उद्–पूर्वकस्थ
गतिनिरोधे । ल्युट्प्रत्ययः । "व्युत्थानं स्वातन्त्र्यकृत्ये विरोधाचरणेऽपि च" इति मेदिनी
विष्णुर्हरिः । दिग्गजः दक्षिणदिङ्नागः । तयोः । खर्वः कुब्जः । तस्मिन् । चकार
अङ्कोटवृक्षे । पाणिनिसूत्रस्य काशिकावृत्तिकारके पंडितभेदे च । ह्रस्वे । त्रि० । स्त्रि?
ङीप्‌ । "वामनी मूर्तिमाददे" इति । वामनः । पु० । "वामनो नीचे खर्वे च त्रिषु
पुंसि तु दिग्गजे । ह विङ्कोटवृक्ष" इति मेदिनी ॥ २५९ ॥</c>


;p{0181}
<v>खर्व्वश्चाऽथ फले शुष्के वानं स्यूते कटे गतौ ।
वृषपर्वा शिवे दैत्ये वेष्टनं मुकुटे वृतौ ॥ २६० ॥</v>
<c>फले शुष्कफले ।
शुष्के आतपादिना कृतशोषणे । स्यूते स्यूतिकर्मणि । कटे नडादिरचिते । गतौ गमने
च । वनस्येदं, समूहो वा । अण्‌प्रत्ययः । वनसम्बन्धिनि । त्रि० । तत्समूहे च । न० ।
वानम् । न० । वन–याचने, उपतापे च । घञ्प्रत्ययः । "वानं शुष्कफले शुष्के सूति-
कर्म्मकटे गतौ" इति मेदिनी ॥ शिवे महादेवे । दैत्ये असुरभेदे । तथा भृङ्गारवृक्षे । कशेरौ च
वृषपर्व्वा । पु० । वृषे पर्व उत्सवो यस्य । वृषं बलकरं पर्व उत्सवो यस्य वेति बहुव्रीहिः । "वृष-
पर्व्वा पुमान् दैत्यभेदेऽप्यन्धकसूदने" इति मेदिनी ॥ मुकुटे शिरोभूषणे । वृतौ वेष्टने । क्वचित्तु
"गतौ" इति पाठः । तथा कर्णशष्कुल्याम् । उष्णीषे च । वेष्टनम् । न० । वेष्ट–वेष्टने ।
ल्युट्प्रत्ययः । "वेष्टनं कर्णशष्कुल्यामुष्णीषे मुकुटे वृतौ" इति मेदिनी ॥ २६० ॥</c>


<v>वर्ष्माकारेऽपि विषयी कामिनि क्लीबमिन्द्रिये ।
वृक्षादनी स्याद्वन्दायां स्त्रियां कुठारके पुमान् ॥ २६१ ॥</v>
<c>वर्ष्माकारे
सुन्दराकारे, देहाकारे वा । वेशकारे इति क्वचित् पाठः । कामिनि विषयासक्ते । त्रि० ।
इन्द्रिये आत्मनो विषयोपलम्बीकरणे चक्षुरादौ । न० । अपिशब्दात् ज्ञाने । राज्ञि । कामदेवे ।
ध्वनौ च । पु० । विषयी । पु० । विषयोऽस्त्यस्य । इनि प्रत्ययः । "विषयी विषयासक्ते
वाच्यवत् क्लीबमिन्द्रिये । पुंसि स्यात् नृपतौ कामदेवे वैषयिकेऽपि च" इति मेदिनी ॥ वन्दायां
लताभेदे । कुठारके कुठारास्त्रे । पु० । "कुद्दालके" इति क्वचित् पाठः । तथा अश्वत्थवृक्षे । मधु-
च्छत्रे । पियाले । विदारके च । पु० । वृक्षादनी स्यात् । स्त्री० । वृक्षमत्ति भिनत्ति
वृक्षान्तरमत्ति भिनत्ति वा । अद–भक्षणे । ल्युट्प्रत्ययः । "वृक्षादनी तु वन्दायां विदारीकन्दके-
ऽपि च" इति मेदिनी ॥ २६१ ॥</c>


<v>समालब्धे विभक्ते च विच्छिन्नं वाच्यलिङ्गकम् ।
लब्धे ज्ञाते स्थिते विन्नं वेदना ज्ञानपीडयोः ॥ २६२ ॥</v>
<c>समालब्धे कुङ्कुमादिना कृतगात्रलेपने । विभक्ते कृतवि-
भागे, पृथक्कृते च । तथा छेदने च । न० । विच्छिन्नम् । त्रि० । विपूर्व्वछिद–द्वैधी-
करणे । क्तप्रत्ययः । विच्छिन्नं च समालब्धे विभक्ते चाभिधेयवत्" इति मेदिनी ॥ लब्धे प्राप्ते ।
ज्ञाते अवगते, अभिज्ञाते वा । स्थिते कृतस्थाने । तथा विचारिते च । विन्नम् । त्रि० ।
विद–लाभे, ज्ञाने च । क्तप्रत्ययः । "विन्नं विचारिते लब्धे" इति मेदिनी ॥ ज्ञानं
सुखदुःखाद्यनुभवः । पीडा व्यथा, दुःखं वा । तयोः । तथा विवाहे च । "वसनस्य
दशा ग्राह्या शूद्रयोत्कृष्टवेदने" इति मनुः । वेदना । स्त्री० । विद–ज्ञाने । ल्युट्प्रत्ययः ।
युच् वा । "वेदना ज्ञानदुःखयोः" इति मेदिनी ॥ २६२ ॥</c>


;p{0182}
<v>वर्त्तनी तर्कुपीठेऽपि स्त्रियां वर्त्तनवर्त्मनोः ।
वनश्वा जम्बुके व्याघ्रे विपन्नोऽहौ विपद्गते ॥ २६३ ॥</v>
<c>तर्कुपीठे स्वनामाख्याते यन्त्र-
पीठभेदे । वर्त्तनं प्रवृत्तिः । वर्त्म मार्गः । तयोः । अपिशब्दात्‌ वृत्तिमति । वर्त्तिष्णौ । वायसे ।
पु० । वर्त्तनी । स्त्री० । वर्त्त्यते पादावत्र । वृत–वर्त्तने, आधारे । ल्युट्प्रत्ययः । "वर्तनो
वामने क्लीबं वृत्तौ स्त्री पेषणाध्वनोः । न पुंसि तुलनालायां तर्कुपीठे च जीवने । वर्तिष्णौ
त्रिषु" इति मेदिनी ॥ क्वचित्‌ तर्कुपिण्डे इति दृश्यते । जम्बुके शृगाले । स्वना-
माख्याते वृक्षे, श्योनाके वा । व्याघ्रे शार्दूले, जन्तुभेदे च । तथा गन्धमार्ज्जारे च ।
वनश्चा । पु० । वनस्य, वने वा अश्वा इव, इवार्थे बहुव्रीहिः । "वनश्वा गन्धमार्ज्जारे वञ्चकः-
व्याघ्रयोः पुमान्" इति मेदिनी ॥ अहौ सर्पे । विपद्गते विपद्युक्ते । तथा नष्टे च । विपन्नः ।
त्रि० । विपूर्वपद–गतौ । क्तप्रत्ययः । "विपन्ने विपदाक्रान्ते त्रिषु पुंसि भुजङ्गमे" इति मेदिनी ॥
॥ २६३ ॥</c>


<v>दैवशंसिनिमित्ते च शकुनं पुंसि पक्षिणि ।
चूडावान् कुक्कुटश्चापि शिखी शृङ्गारिणौ त्विमौ ॥ २६४ ॥</v>
<c>दैवशंसिनिमित्ते शुभाशुभसूचकनिमित्ते बाहुस्पन्दनकाकादिदर्शनादौ च । पक्षिणि
पक्षिमात्रे, पक्षिभेदे च । पु० । चकारात् गृध्रे च । शकुनम् । न० । शक–सामर्थ्ये ।
उनन्‌प्रत्ययः । "शकुनस्तु पुमान् पक्षिमात्रपक्षिविशेषयोः । शुभशंसनिमित्ते च शकुनं स्यान्न-
पुंसकम्" इति मेदिनी ॥ चूडावान् शिखान्वितः । तस्मिन्‌ । कुक्कुटः ताम्रचूडः । तस्मिन् ।
अपिशब्दात् मयूरे । अश्वे । केतुग्रहे । चित्रकवृक्षे । वृक्षे । वह्नौ । अजलोम्नि । पर्वते ।
ब्राह्मणे । मेथिकायाम् । मयूरशिखावृक्षे च । शिखी । पु० । शिखा अस्त्यस्य । इनिप्रत्ययः ।
"शिखी वह्नौ बलीवर्दे शरे केतुग्रहे द्रुमे । मयूरे कुक्कुटे पुंसि शिखावत्यन्यलिङ्गकं" इति
मेदिनी ॥ २६४ ।</c>


<v>क्रमुकश्च सुवेशश्च पार्थेन्द्वोः श्वेतवाहनः ।
मयूरे भीष्मशत्रौ च शिखण्ड्यथ विहेठनम् ॥ २६५ ॥</v>
<c>क्रमुकः पूगः । तस्मिन् । "तत्फलभक्षणे हि कामोद्रेकः" इति । तथा-
त्वम् । सुवेशः सुन्दरवेशयुक्तः । तस्मिन् । त्रि० । तथा गजे च शृङ्गारी । पु० । शृङ्गारः
जन्यत्वेनास्त्यस्य । इनिप्रत्ययः । "शृङ्गारी पूगगजयोः सशृङ्गारसुवेशयोः" इति मेदिनी ॥
पार्थः अर्जुनः । इन्दुश्चन्द्रः तयोः । तथा इन्द्रे च । श्वेवतवाहनः । पु० । श्वेतं वाहनमस्येति
बहुव्रीहिः । "श्वेतवाहन इत्येष सुधाधाम्नि धनञ्जये" इति मेदिनी ॥ मयूरे स्वनामाख्याते
खगभेदे । भीष्मशत्रौ गाङ्गेयरिपौ, द्रुपदराजस्य पुत्रभेदे च । चकारात् विष्णौ । यूथिकायाम् ।
गुञ्जायां च । स्त्री० । शिखण्डी । पु० । शिखण्डोऽस्त्यस्य । इनिप्रत्ययः । "शिखण्डी ना कलापे
स्याद्गाङ्गेयारिमयूरयोः । शिखण्डिनी यूथिकायां गुञ्जायामपि योषिति" इति मेदिनी ॥ २६५ ॥</c>


;p{0183}
<v>विहिंसायां विडम्बे च यमे ना शमनं वंधे ।
श्येनः शुक्ले पक्षिभेदे शकुनिः सौबले खगे ॥ २६६ ॥</v>
<c>विहिंसायां विघातने । विडम्बे तिरस्कारे । चकारात् मर्दने च । विहेठनम् । न० । विपूर्व
हेठ–बाधने । ल्युट्प्रत्ययः । "विहेठनंतु हिंसायां मर्दने च विडम्बने" इति मेदिनी ॥ यमे
लोकानां पुण्यापुण्यफलदातृत्वेन दण्डकारके । पु० । वधे नाशे । तथा शान्तौ च शमनम् ।
न० । शमयति । शम शान्तौ । णिच्‌ल्युटप्रत्ययौ । "शमनं शांतिवधयोः शमनः श्राद्धदैवते" इति
मेदिनी ॥ शुक्ले पाण्डुरवर्णे । तद्युक्ते च पक्षिभेदे विहङ्गविशेषे च । श्येनः । पु० । श्यै–गतौ । इनन्-
प्रत्ययः । "श्येनः पक्षिणि पाण्डुरे" इति मेदिनी ॥ सौबले सुबलराजपुत्रे, दुर्योधनमातुले च ।
खगे पक्षिमात्रे । तथा चिल्लपक्षिणि । श्यामापक्षिणि । स्त्री० । ङीष् । शकुनिः । पु० ।
शक–सामर्थ्ये । उन्‌प्रत्ययः । "शकुनिः पुंसि विहगे सौबले करणान्तरे" इति मेदिनी ॥ २६६ ॥</c>


<v>धान्यभेदे पुमान् षष्टिहायनः कुञ्जरेऽपि च ।
ना साधौ सज्जनं क्लृप्तौ साधनं सिद्धमेढ्रयोः ॥ २६७ ॥</v>
<c>धान्यभेदे षष्टिकधान्ये । पु० । षष्टिदिनपच्यो हायनी व्रीहिः । शाकपार्थिवादितत्पुरुषः ।
कुञ्जरे षष्टिवयस्के गजे । अपिशब्दात् षष्टिसंवत्सरवति च । षष्टिहायनः । पु० । षष्टिर्हा-
यनं वयोऽस्येति बहुव्रीहिः । "स्यात् षष्टिहायनो धान्यविशेषे कुञ्जरे पुमान्" इति मेदिनी ॥
साधौ सत्पुरुषे, सत्कुलोद्भवे च । "कुरु सज्जनरञ्जनम्" इति । पु० । क्लृप्तो नृपादीना-
मारोहणार्थं गजभूषाकरणादौ । तथा रक्षार्थं सैन्यस्थापने । घट्टे । आयोजने । सौजन्यवति
जने च सज्जनम् । त्रि० । सस्‌ज–सङ्गे । णिच्‌ल्युट्प्रत्ययौ । सस्‌ज–सङ्गे । ल्युट् च ।
"सज्जनंतु भवेत् क्लीबमुपरक्षणघट्टयोः । वाच्यलिङ्गं कुलीने स्यात् कल्पनायांतु योषिति"
इति मेदिनी ॥ सिद्धः निष्पादनः । मेढ्रः पुंचिह्नम् । तयोः । तथा करणे । क्रियानिष्पादके
हेतुभेदे । "क्रियायां परिनिष्पत्तिर्यद्‌व्यापारादनन्तरम् । विवक्ष्यते यदा यत्र करणं तत्तदा स्मृतम्"
इत्युक्ते क्रियासाधकवति करणे । सैन्ये । युद्धोपकरणे । प्रमाणे । कारकभेदे । अनुमापके ।
हेतौ च । भावे ल्युट् । मारणे । मृतसंस्कारे । अग्निदाने । गतौ । अनुगमने । कर्मणि ल्युट् ।
द्रव्ये । धने । मैत्रे च । साधनम् । न । साध्यतेऽनेन । सिध–सिद्धौ, गतौ च । णिच्‌-
वुल्‌प्रत्ययौ । साधादेशः । "साधनं मृतसंस्कारे सैन्ये सिद्धौषधौ गतौ । निवर्त्तनोपायमेढ्र-
दापनेऽनुगमे धने" इति मेदिनी ॥ २६७ ॥</c>


<v>समानो देहवायौ च संस्थानं मृत्युरूपयोः ।
सन्तानः सन्ततौ देववृक्षे चाऽपत्यगोत्रयोः ॥ २६८ ॥</v>
<c>देहवायौ शरीरस्थे वाते, नाभिमारुते च । "समानो
नाभिमण्डले" इत्यायुर्वेदः । चकारात् तुल्ये । साधौ । एकस्मिन्नित्यर्थे च "यत् समानाधिकरणम्"
इति चिन्तामणिः । समानः । त्रि० । सममानयति । अन–जीवने । अण्‌प्रत्ययः । "समानः
स्यात् समैकेषु त्रिषु ना नाभिमारुते" इति मेदिनी । मृत्युः मरणम् । रूपमाकृतिः । तयोः । तथा चतु-
ष्पथे । चिह्ने । सन्निवेशे । सम्यक्‌स्थितौ । अवयव्यारम्भकसंयोगभेदे च । संस्थानम् । न० ।
संपूर्व्वस्था–गतिनिरोधे । ल्युट्प्रत्ययः । "संस्थानमाकृतौ मृत्यौ सन्निवेशे चतुष्पथे" इति मे-
दिनी ॥ सन्ततौ वंशे । देववृक्षे तन्नामकदेवतरौ । अपत्यं पुत्रदुहितृरूपं सन्तानम् । गोत्रं सजा-
तीयगणम् । तयोः । चकारात् विस्तारे च । सन्तानः । पु० । संपूर्वतन–विस्तृतौ, उपकारेच ।
घञ्‌प्रत्ययः । "सन्तानः सन्ततौ गोत्रे स्यादपत्ये सुरद्रुमे" इति मेदिनी ॥ २६८ ॥</c>


;p{0184}
<v>क्रतौ स्नाने च सवनं मारणेऽपि समापनम् ।
स्यन्दनं स्रवणे ना तु रथे तिनिशपादपे ॥ २६९ ॥</v>
<c>क्रतौ स्नाने
यज्ञाङ्गे स्नाने । चकारात् प्रसवे । यज्ञे । सोमपाने । सोमनिष्पादनव्यापारे, सोमनिष्पीडने च ।
सवनम् । न० । सु–स्नपने, मर्दने च । ल्युट्प्रत्ययः । "सवनं त्वध्वरे स्नाने सोमनिर्द-
लनेऽपि च" इति मेदिनी ॥ मारणे वधे, मृत्यौ वा । अपिशब्दात् समाप्तौ । परिच्छेदे ।
शेषे च । समापनम् । न० । सम्पूर्व्वआप–प्राप्तौ । ल्युट्प्रत्ययः । समापनं परिच्छेदे समा-
प्तिवधयोरपि" इति मेदिनी ॥ स्रवणे मूत्रजले । रथे स्वनामाख्याते यानभेदे । तिनिशपादपे
स्वनामाख्याते वृक्षे । पु० । तथा क्षरणे च । स्यन्दनम् । न० । स्यन्द–स्रवणे । कर्त्तरि
ल्युट्प्रत्ययः । "स्यन्दनं तु स्नुतौ नीरे तिनिशे ना रथे स्त्रियाम्" इति मेदिनी ॥ २६९ ॥</c>


<v>सुप्तज्ञाने च शयने स्वप्नोऽथ स्पर्शदानयोः ।
स्पर्शनं स्पर्शनो वाते सूनं पुष्पे वधालये ॥ २७० ॥</v>
<c>सुप्तज्ञाने सुप्तस्य मानसिकज्ञानभेदे । शयने निद्रायाम् । चकारात् दर्शने च । स्वप्नः । पु० ।
स्वप–शयने । नन्‌प्रत्ययः । "स्वप्नः स्वापे प्रसुप्तस्य विज्ञाने दर्शने पुमान्" इति मेदिनी ॥ स्पर्शः
न्यायोक्तः त्वगिन्द्रियग्राह्यो गुणभेदः । दानं वितरणम् । तयोः । वाते वायौ । पु० । तथा
ग्रहणे च । स्पर्शनम् । न० । स्पर्श–ग्रहणे । स्पृश–स्पर्शे वा । ल्युट्प्रत्ययः । "स्पर्शनो
मारुते पुंसि दाने स्पर्शे नपुंसकम्" इति मेदिनी ॥ पुष्पे कुसुमे । वधालये प्राणिवधस्थाने ।
स्त्री० । "पञ्चसूना गृहस्थस्य" इति मनुः । तथा विकशिते । जाते च सूनम् । न० ।
सू–प्रसवे । क्तप्रत्ययः । तस्य नः । कर्त्तरि वा । "सूनं प्रसवपुष्पयोः" इति मेदिनी ॥
"सूनं वाच्यदुलूनेषु सूनं प्रसवपुष्पयोः" इति विश्वः ॥ २७० ॥</c>


<v>सेवनं सीवनोपास्त्योः शाश्वताजौ सनातनौ ।
पुत्रे रवौ च सूनुः स्याद्भ्रातर्यपि कनीयसी ॥ २७१ ॥</v>
<c>सीवनं सूच्यादिना वस्त्रादे-
र्योजनम् । उपास्तिः उपासना । "यदुपास्तिमसावत्रे" इति कुसुमाञ्जलिः । तयोः । तथा
आश्रयणे । उपभोगे । बन्धने । पूजने । भजने च । सेवनम् । न० । सीव्यतेऽनया ।
"सिव–तन्तुसन्ताने । ल्युट्प्रत्ययः । "सेवनं सीवनोपास्त्योः" इति मेदिनी ॥ शाश्वतं सदाभवं
वस्तु । अजः ब्रह्मा । तयोः । तथा निश्चले । सरस्वत्याम् । लक्ष्म्याम् । स्त्री० ।
शिवे । दिव्यमनुष्ये च । सनातनः । पु० न० । सदा ल्युट्प्रत्ययः, तुट् च । निपा-
तनात् साधुः । "सनातनः शाश्वतेऽजे पित्रतिथ्यन्तरे हरे" इति मेदिनी ॥ पुत्रे तनये । रवौ
सूर्य्ये । कनीयसि भ्रातरि अनुजे । अपिशब्दात् अर्कवृक्षे । कन्यायाञ्च । स्त्री० । सूनुः स्यातः
पु० । सू–प्रसवे । नुप्रत्ययः । "सूनुः पुत्रेऽनुजेऽर्के ना" इति मेदिनी ॥ २७१ ॥</c>


;p{0185}
<v>सीमाऽघाटे स्थितौ क्षेत्रे स्वामी भर्तरि षण्मुखे ।
धूमवंशशरामर्त्याः सुपर्वाणः प्रकीर्तिताः ॥ २७२ ॥</v>
<c>आघाटे
सीमायाम् । क्वचित्तु "आवाटे" इति पाठो दृश्यते । स्थितौ स्थानकरणे क्षेत्रे शस्याद्युत्पत्तिस्थाने
केदारे । तथा मर्य्यादायाम् । अवधौ । अण्डकोशे । "सीम्नि पुष्कलको हतः" इति
सिद्धान्तकौमुदी । वेलायाञ्च । सीमा । स्त्री० । सी–बन्धने । इमनिप्रत्ययः । पृषोदरा-
दित्वान्न गुणादि "सीमाऽघाटस्थितिक्षेत्रेष्वण्डकोषेऽपि च स्त्रियाम्" इति मेदिनी ॥ भर्त्तरि
प्रिये । षण्मुखे कार्तिकेये । तथा अधिपतौ । ईश्वरे । विभौ । नृपे । वात्स्यायनमुनौ ।
असौ मुनिस्तु कामशास्त्रस्य कर्त्ता इति प्रसिद्धः । गरुडे । परमहंसे । च ॥ स्वामी ।
पु० । स्व अस्त्यस्येति अस्त्यर्थे इनिप्रत्ययः । दीर्घश्च । "स्वामी प्रभौ विशाखे च" इति विश्वः ।
धूमः प्रसिद्धः । वंशः वेणुः । शरः बाणः । अमत्यः देवः । तेषु । सुन्दरपर्वणि च ।
सुपर्वा । प्रकीर्तितः कथितः पु० । सुष्ठु पर्व यस्येति बहुव्रीहिः । प्रादिसमासो वा । "सुपर्वा
ना शरे वंशे पर्वधूमसुरेष्वपि" इति मेदिनी ॥ २७२ ॥</c>


<v>हनुर्हट्टविलासिन्यां कपोलावयवेऽपि च ।
;c{इति नान्ताः ॥}
सजले महिषेऽनूपोऽवलेपः सङ्गगर्वयोः ॥ २७३ ॥</v>
<c>हट्टविलासिन्यां गन्धद्रव्यभेदे । हरि-
द्रायां वा । कपोलावयवे कपोलद्वयोपरिस्थे मुखभागे । अपिशब्दात्‌ रोगे । अस्त्रभेदे । मृतौ
च । स्त्री० । हनुः । पु० । स्त्री० । हनूरप्यत्र । "हनुर्हट्टविलासिन्यां मृत्यावस्त्रे गदे स्त्रियाम् ।
द्वयोः कपोलावयवे" इति मेदिनी ॥ नकारान्ताः समाप्ताः । अथ पान्तानाह ॥ सजले जल-
प्राये देशे । महिषे जलस्थले सर्व्वदावासिनि स्वनामाख्याते पशुभेदे । तथा देशविशेषे । "बह्व-
म्बुर्बहुवृक्षश्च वातश्लेष्मामयान्वितः । देशोऽनूपः" इति । अनूपसर इति प्रसिद्धे देशे वा । अनूपः ।
त्रि० । अनुगता आपो यत्रेतिसप्तमी बहुव्रीहिः । अच्‌समासो वा । आत ऊत्त्वम् "अनूपो महिषे-
नाम्बुप्रायदेशे तु वाच्यवत्" इति मेदिनी ॥ "अनूपं महिषे विद्याज्जलप्राये तु वाच्यवत्" इति
विश्वः ॥ सङ्गः सम्बन्धः । गर्वः अहङ्कारः । तयोः । तथा लेपने । दूषणे च । अवलेपः ।
पु० । अवपूर्वलिप–लेपने । घञ्प्रत्ययः । "अवलेपस्तु गर्व्वे स्याल्लेपने दूषणेऽपि च" इति मेदिनी ॥
तथा विश्वः ॥ २७३ ॥</c>


<v>आक्षेपो भर्त्सनाकृष्ट्योराकल्पौ वेशकल्पने ।
तृणभिद्गुल्मिन्युपलश्चन्द्रे ना स्त्रयुडुपः प्लवे ॥ २७४ ॥</v>
<c>भर्त्सनम् अपकारवचनम् । भर्त्सनाऽप्यत्र । आकृष्टिः आकर्षणम् ।
तयोः । तथा अपवादे । धनादिन्यासरूपे निक्षेपे । अर्थालङ्कारभेदे च । "वस्तुनो वक्तुमिष्टस्य
विशेषप्रतिपत्तये । निषेधाभास आक्षेपो वक्ष्यमाणोक्तगो द्विधा" इति साहित्यम् । आक्षेपम् ।
पु० । आपूर्व–क्षिप–प्रेरणे । नोदने वा । घञ्प्रत्ययः । "आक्षेपो भर्त्सना कृष्टिकाव्यालङ्कृतिषु
स्मृतः" इति मेदिनी । वेशः वेशरचना । कल्पना न्यायोक्तः अनुमितिभेदः । तयोः । तथा
भूषणे । कल्पपर्य्यन्ते च । अव्ययम् "आकल्पं नरकं भुङ्क्ते" इति स्मृतिः । आकल्पः ।
पु० । आपूर्वकृप–कल्पने । णिच्‌घञ्‌प्रत्ययौ । "आकल्पः कल्पने वेशे" इति मेदिनी ॥ तृण-
भिद् कोमलस्तृणविशेषः । गुल्मी शाखापत्रप्रचययुता लता । तयोश्च । उलपः । पु० ।
न० । वल–संवरणे । समवाये च । कपम्प्रत्ययः । सम्प्रसारणम् । "उलपस्तृणभेदे स्याद्गु-
ल्मिन्यामुलपः स्मृतः" इति विश्वः । "पुंस्युलपो न स्त्री गुल्मिन्यां ना तृणान्तरे"
इति मेदिनी ॥ चन्द्रे नक्षत्रपतौ । स हि ताराणां पतिरतो रक्षकः । पु० । प्लवे भेलके
च । स्त्री० । उडुपः । पु० । उडपोऽप्यत्र । उडुनि जले पाति । उडूनि नक्षत्राणि पाति
वा । पा–रक्षणे । कः प्रत्ययः । "उडुपस्तु प्लवे चन्द्रे" इति विश्वः । "उडुपन्तु प्लवे स्त्रियां
चन्द्रे" इति मेदिनी ॥ २७४ ॥</c>


;p{0186}
<v>कल्पः शास्त्रे विधौ न्याये संवर्ते ब्रह्मणो दिने ।
धान्ये कुशेऽष्टमांशेऽह्नः कुतपश्छागकम्बले ॥ २७५ ॥</v>
<c>शास्त्रे यज्ञक्रियाणामुपदेशके । शिक्षाकल्पव्याकरणादीनाम-
न्यतमे वेदाङ्गभेदे च । विधौ ब्रह्मणि । न्याये । संवर्त्ते प्रलये । ब्रह्मदिने ब्रह्मणो दिवसे । तथा
विकल्पे । कल्पवृक्षे । उत्तरपदस्थः सादृश्ये । कल्पः । यथा पितृकल्पः गुरुकल्पश्च । कल्पः ।
पु० । कृप–युतौ । चित्रीकरणे वा । अच्‌प्रत्ययः । घञ् वा । "कल्पः शास्त्रे विधौ न्याये
संवर्ते ब्रह्मणो दिने" इति मेदिनी ॥ धान्ये व्रीहिविशेषे । कुशे कुशतृणे । अह्नः अष्टमांशे पञ्च-
दशधाविभक्तदिनस्याष्टमांशे काले । पु० न० । स च मध्याह्नात् पूवोत्तरदण्डद्वयात्मकः मुहूर्त्त-
रूपः कालः । छागकम्बले नेपाल कम्बले । तथा वह्नौ । सूर्ये । ब्राह्मणे । अतिथौ । गवि ।
भागिनेये । दौहित्रे वाद्ये च । कुतपः । पु० । कुत्सितं तपति । तप–उपतापे । अच्‌
प्रत्ययः । "कुतपोऽस्त्रियां दौहित्रे वाद्ये छागजकम्बले । कुशे दिनस्याष्टमांशे ना सूर्य्ये" इति
मेदिनी ॥ २७५ ॥</c>


<v>गुणवृक्षेऽपि कूपो विट्सार्य्यां स्त्री कुणपः शवे ।
जिह्वापः शुनि मार्ज्जारे त्रपुसीसकरङ्गयोः ॥ २७६ ॥</v>
<c>गुणवृक्षे काष्ठमये वृक्षे । अपिशब्दात्‌ स्वनामाख्याते जलाधारे । गर्ते च ।
कूपः । पु० । कुत्सिताः ?पत् वा आपो यत्र अच्‌समासः । कुतन्ति मण्डूकाः अस्मिन्‌ कु–
शब्दे । पक्‌प्रत्यः । दीर्घश्च । "कूपं कूपकभृन्माने मर्त्ताम्बुगुणवृक्षके" इति मेदिनी ॥ विट्सा-
र्य्यां विट्सारिकायाम् । स्त्री० । शवे त्यक्तप्राणे मृतदेहे । तथा पूतिगन्धे च । कुणपः ।
पु० । कण–शब्दे । कपन्‌प्रत्ययः । सम्प्रसारणम् । "कुणपः पूतिगन्धे शवेऽपि च" इति
मेदिनी ॥ शुनि कुक्कुरे । मार्जारे विडाले । त्रपुसीसः स्वनामाख्यातो धातुभेदः । रङ्गः स्वना-
माख्यातो धातुभेदः । तयोश्च । जिह्वापः । पु० । जिह्वया पीयते । पा–पाने । कः प्रत्ययः ।
"जिह्वापः शुनि मार्ज्जारे" इति मेदिनी ॥ २७६ ॥</c>


<v>पादुकायां स्त्रियां वृक्षे पादपीठे च पादपः ।
पिण्डपुष्पौ जवाशोकौ पुष्पं कुसुम आर्त्तवे ॥ २७७ ॥</v>
<c>पादुकायां चर्म्ममये पादाच्छादने पदार्थे ।
स्त्री० । वृक्षे द्रुमे । पादपीठे पादस्थापनासने च । पादपः । पु० । पादेन मूलेन पिवति
सिक्तं जलम् । पा–पाने । कः प्रत्ययः । पादं पाति रक्षति । पा–रक्षणे । कः प्रत्ययो वा ।
"पादपः पादपीठेद्रौ पादुकायान्तु पादपा" इति मेदिनी ॥ जवा जवापुष्पम् । अशोकः
अशोकपुष्पम् । तयोः । तथा पद्मपुष्पे । तगरपुष्पे च । पिण्डपुष्पम् । न० । पिण्डं संहतं
पुष्पम् । "पिण्डपुष्पमशोके च जवायाञ्च कुशेशये" इति मेदिनी ॥ कुसुमे । आर्त्तवे स्त्रीरजसि ।
तथा विकाशे । कुबेरस्य विमाने । नेत्ररोगभेदे च । पुष्पम् । न० । पुष्प–विकाशे । अच्‌-
प्रत्ययः । "पुष्पं विकाशकुसुमस्त्रीरजःसु नपुंसकम्" इति मेदिनी ॥ २७७ ॥</c>


;p{0187}
<v>ग्रन्थावृत्तौ पशौ शब्दे स्वभावे नाटकादिषु ।
रूपमाकारसौन्दर्यनामकेष्वपि दृश्यते ॥ २७८ ॥</v>
<c>ग्रन्था
वृत्तौ । पशौ मृगादौ । लोमवल्लाङ्गूलवति जन्तुभेदे च । शब्दे शब्दधातूनां विभक्ति-
योगेन निष्पन्नशब्दे । स्वभावे । नाटकादिपु दृश्यकाव्ये नाटकादौ ॥ आकारः अवयवसं-
स्थानविशेषः । सौन्दर्यञ्चारुता । अङ्‌गप्रत्यङ्गानां यः सन्निवेशो यथोचितम् । "सुश्लिष्टः
सन्धिबन्धः स्यात् तत्सौन्दर्य्यमुदाहृतम्" इति । नामकः अभिधानम् । तेषु । अपिशब्दात्‌ शुक्ला-
दिवर्णे । श्लोके । उत्तरपदस्थः सदृशार्थे । त्रि० । यथा पितृरूपस्तनयः । मातृरूपा कन्या । एक-
संख्यान्विते । न० । "रूपं भजेत् स्यात्परिपूर्त्तिकाल" इति लीलावती । "एकाव्यक्तं शोधयेद-
न्यपक्षात् रूपाण्यन्यस्येतरस्माच्च पक्षात्" इति बीजगणितः । रूपम् । न० । दृश्यत इति क्रियापदे-
नान्वयः । रूप–रूपान्वितकरणे । कः प्रत्ययः । भावे अच्‌ वा । "रूपं स्वभावे सौन्दर्य्ये नामके
पशुशब्दयोः । ग्रन्थावृत्तौ नाटकादावाकारश्लोकयोरपि" इति मेदिनी ॥ २७८ ॥</c>


<v>शररोपणयो रोपो लेपो लेपनभोजने ।
विटपः पल्लवे स्तम्बे षिङ्गे मेदोबिले वपा ॥ २७९ ॥</v>
<c>शरः बाणः ।
रोपणः धान्यादेर्जननाय अङ्कुरादेरारोपणम् । तयोः । तथा छिद्रे च । रोपः । पु० । रुह–
उद्भवे । णिच्‌प्रत्ययः । हस्य पः । कर्मणि अच्‌प्रत्ययश्च । "रोपो रोपणबाणयोः" इति
मेदिनी ॥ लेपनं प्रलेपः । भोजनं कठिनद्रव्यस्य गलबिलाधःसंयोजनम् । तयोः । तथा क्षुधा-
याञ्च । लेपः । पु० । लिप–लेपने । लेप–गमने वा । घञ्‌प्रत्ययः । "लेपः प्रलेपने जग्धौ"
इति मेदिनी । पल्लवे अभिनवे पत्रविस्तारे । स्तम्बे तृणादौ गुच्छे । तथा शाखायाम् । विटपा-
लके च । विटपः । पु० । न० । विटं विस्तारं पाति । पा–रक्षणे । कप्रत्ययः । "विटपो ना स्त्रियां
स्तम्बशाखाविस्तारपल्लवे । विटाधिपेना" इति मेदिनी ॥ षिङ्गे कामुके । मेदः मांसजन्यो धातुभेदः ।
बिलं छिद्रः । तयोश्च । तथा शरीरे । प्रशस्ताकारे च । वपा । स्त्री० । वप–बीजवपने । तन्तु-
वपने । मुण्डने च । अच्‌प्रत्ययः । उसिप्रत्ययो वा । "वपाया हविष" इति श्रुतिः । "वपा विव-
रमेदसोः" इति मेदिनी ॥ २७९ ॥</c>


<v>आक्रोशे शपथे शापः स्वापः शयननिद्रयोः ।
;c{इति पान्ताः ॥}


;p{0188}
त्रिषु स्यात्कुत्सिते रेफो रवर्णे तु पुमानऽयम् ॥ २८० ॥</v>
;c{इति फान्ताः ॥}
<c>आक्रोशे अनिष्टं भूयादिति एवं विरुद्धचिन्तने शपथे सत्यता
करणाय दिव्यभेदकरणे । यथा "एतत् यदि मिथ्या स्यात् तदा मे एतदनिष्टं स्यात्" इति । शापः ।
पु० । शप–आक्रोशे । घञ्‌प्रत्ययः । "शाप आक्रोशदिव्ययोः" इति मेदिनी । शयनं प्रसिद्धम् ।
निद्रा स्वप्नम् । "यदा तु मनसि क्लान्ते कर्म्मात्मानः क्लमान्विताः । विषयेभ्यो निवर्तन्ते तदा स्वपिति
मानवः" इत्युक्ते जीवस्यावस्थाभेदे । तथा अज्ञाने च । स्वापः । पु० । स्वप–शयने । घञ्‌प्रत्ययः ।
"स्वापः शयननिद्रयोः" इति मेदिनी ॥ पकारान्ताः समाप्ताः ॥ अथ फान्तानाह ॥ कुत्सिते
निन्दिते । त्रि० । रवर्णे रकारात्मके वर्णे । पु० । तुकारात् क्रूरे । अधमे । दुष्टे । कृपणे च । त्रि० ।
रेफः । पु० । र–गतौ । इफप्रत्ययः । "रेफः स्यान्निन्दिते क्रूरे" इति मेदिनी ॥ फकारान्ताः
समाप्ताः ॥ २८० ॥</c>


<v>गजे ग्रीवालके कम्बुः कलम्बः शरनालयोः ।
वृन्दे कदम्बं नीपे ना कादम्बौ शरपक्षिणौ ॥ २८१ ॥</v>
<c>अथ बान्तानाह ॥ गजे हस्तिनि । ग्रीवालके सुवर्णालिसन्निभायां ग्रीवा-
याम् । तथा शङ्खे । शम्बूके । वलये । नलके च । न० । कम्बुः । पु० । न० ।
कम–वाञ्छायाम् । कामनायां वा । उप्रत्ययः । बुक् च । "कम्बुः शङ्खेऽस्त्रियां पुंसि
शम्बूके वलये गजे" इति मेदिनी ॥ शरः बाणः । नालः नालिकाशाकः । तयोः । तथा
कदम्बवृक्षे । शाकनाड्याञ्च । कलम्बः । पु० । कड–भक्षणे । हर्षे वा । अम्बच्‌प्रत्ययः । डस्य
लः । "कलम्बः शायके नीपे नालिशाके कलम्ब्यपि" इति विश्वः । वृन्दे समूहे । न० । नीपे
कदम्बवृक्षे । पु० । तथा सर्षपे । देवताडवृक्षे च । कादम्बम् । न० । कद–विह्वलीभावे ।
रोदने वा । अम्बच्‌प्रत्ययः । "कदम्बं निकुरम्बे स्यान्नीपसर्षपयोः पुमान्" इति मेदिनी ।
शरः वाणः । पक्षी कलहंसः । तयोः । इक्षौ च । कादम्बः । पु० । कद–विह्वलीभावे ।
णिच्‌–अम्बच्‌प्रत्ययौ । कदम्बे भवः अण्‌प्रत्ययो वा । "कादम्बः स्यात् पुमान् पक्षिविशेषे
शायकेऽपि च" इति मेदिनी ॥ २८१ ॥</c>


<v>प्लीहविप्लवयोर्डिम्बः प्रलम्बो दैत्यशाखयोः ।
बिम्बं बिम्बीफले रूपे शम्बस्तु मुशलानने ॥ २८२ ॥</v>
<c>प्लीहा वामकुक्षिपार्श्वस्थः मांसकखण्डः । तद्‌वृद्धिहे-
तुकः रोगभेदश्च । विप्लवः राष्ट्रोपद्रवः । परनृपतिराष्ट्रादितो जातं भयं वा । तयोः । तथा
शिशौ । अण्डे । अशस्ते । कलहे । एरण्डे । भयहेतुके ध्वनौ । भ्रमरे । फुप्फुसे च । न० ।
डिम्बः । पु० । डिबि–प्रेरणे । घञ्‌प्रत्ययः । "डिम्बो भयध्वनावण्डे फुप्फुसप्लीहविप्लवे"
इति मेदिनी । दैत्यः स्वनामाख्यातः, असुरविशेषः । शाखा वृक्षस्यावयवः । तयोः ।
तथा प्रकर्षेण लम्बमाने च । प्रलम्बः । त्रि० । प्रपूर्व्वलम्ब–अवलम्बने । अच्‌प्रत्ययः ।
"प्रलम्बो दैत्यभेदे स्यात् त्रपुषेऽपि पयोधरे" इति मेदिनी ॥ बिम्बीफले । बिम्बिकाफले ।
रूपे दर्शनादौ । भासमानप्रतिबिम्बाश्रये । तथा कमण्डलौ । सूर्यादिमण्डले । कृकलासे
च । बिम्बम् । न० पु० । वी–कान्तौ । जनने च । वत्‌प्रत्ययः । मुच् । ह्रस्वः । "बिम्ब-
स्तु प्रतिबिम्बे स्यान्मण्डले पुन्नपुंसकम् । बिम्बिकायाः फले क्लीबं कृकलासे पुनः पुमान्" इति
मेदिनी ॥ मुशलानने मुशलाग्रस्थितलौहे । लौहकाञ्च्याञ्च । कल्याणवति गुणान्विते । वज्रे हीरके ।
तथा अनुलोमकर्पणे । दरिद्रे च । शुम्बः । पु० । शम्ब–गतौ । अच्‌प्रत्ययः । "शुम्बः
स्यान्मुसलाग्रस्थलोहमण्डलके पवौ । शुभान्विते त्रिपु" इति मेदिनी ॥ २८२ ॥</c>


;p{0189}
<v>कल्याणवति वज्रे च हेरम्बो महिषेऽपि च ।
;c{इति बान्ताः ॥}
स्वर्णारम्भाववष्टम्भौ वाणी छन्दोऽप्यनुष्टुभौ ॥ २८३ ॥</v>
<c>महिषे
स्वनामाख्याते पशुभेदे । अपिशब्दात्‌ गणेशे । शौर्ये । गर्विते च । हेरम्बः । पु० । हे
शिवे रम्बति रम्ब–गतौ शब्दे च । अच्‌प्रत्ययः । अलुक् समासः । "हेरम्बो विघ्नराजे
स्यान्महिषे शौर्यगर्विते" इति मेदिनी ॥ इति बकारान्ताः समाप्ताः ॥ अथ भान्तानाह ॥ स्वर्णं
कनकम् । आरम्भः प्रारम्भ । तयोः । तथा रोधने । स्तम्बे । गर्वे च । "रघोवष्टम्भमयेन
मन्त्रिणा" इति रघुः । अवष्टम्भः । पु० । अवपूर्वस्तन्‌भ–जडीकरणे जटीकरणे वा । घञ्‌प्रत्ययः ।
"अवष्टम्भः सुवर्णे च स्तम्भारम्भयोरपि" इति मेदिनी ॥ वाणी सरस्वती । छन्दः अष्टाक्षर-
पादकश्छन्दोभेदः । तयोश्च । अनुष्टुभू । स्त्री० । अनुपूर्व्वस्तन्‌भ–जडीकरणे । किप्‌प्रत्ययः ।
षत्वम् । "अनुष्टुभू स्यात् सरस्वत्यां छन्दोभेदे च योषिति" इति मेदिनी ॥ २८३ ॥</c>


<v>आरम्भे उद्यमे दर्पे कामे ब्रह्मणि चाऽत्मभूः ।
ऋषभौ श्रेष्ठवृषभौ करभोऽधःकरोष्ट्रयोः ॥ २८४ ॥</v>
<c>आरम्भे
उद्यमे । उद्योगे । दर्पे अहङ्कारे । कामे । ब्रह्मणि चतुर्मुखे च । आत्मभूः । पु० । आत्मना
स्वयम् आत्मनि मनसि वा भवति । भू–सत्तायाम् । किप्‌प्रत्ययः । "आत्मभूर्ना विधौ कामे" इति
मेदिनी ॥ श्रेष्ठः अतिशयेन प्रशस्तः । वृषभः प्रसिद्धः । तयोः । तथा ओषधिभेदे मुनिभेदे च ।
ऋषभः । पु० । ऋष–गतौ । अभच्‌प्रत्ययः । "ऋषभस्त्वौषधान्तरे" इति मेदिनी ॥ अधः
करः मणिबन्धात् कनिष्ठापर्य्यन्तः करस्य बाह्यदेशः । उष्ट्रः प्रसिद्धः । उष्ट्रशिशुश्च । तयोः । तथा
करिशावके । नामगन्धद्रव्ये च । करभः । पु० । कृ–विक्षेपे । अभच्‌प्रत्ययः । करे भाति
भा–दीप्तौ । कः प्रत्ययो वा । "करभो मणिबन्धादिकनिष्ठान्तोष्ट्रतत्सुते" इति मेदिनी ॥ २८४ ॥</c>


<v>कुम्भो वारस्त्रियाः कान्ते रक्षोराशिप्रभेदयोः ।
वीणा प्रसेवे ककुभो रागभेदेऽर्ज्जुनद्रुमे ॥ २८५ ॥</v>
<c>वारस्त्रियाः कान्ते वेश्यायाः पतौ । वेश्यापतावित्यर्थः । रक्षः कुम्भकर्णस्य पुत्रः । राशिप्रभेदः
मेषावधिकः एकादशराशिः । तयोः । तथा घटे । हस्तिशिरस्थमांसपिण्डद्वये । "तैः किं
मत्तकरीन्द्रकुम्भकुहरे" इति प्रसन्नराघवम् । हृद्रोगभेदे । प्राणायामाङ्गे श्वासरोधके चेष्टाभेदे ।
परिमाणभेदे । "दशद्रोणा भवेत् खारी कुम्भस्तु द्रोणविंशतिः" इति । तथा गुग्गुलौ । त्रिवृत्ति
च । कुम्भः । पु० । कुं भूमिं कुत्सितं वा उम्भति उन्‌भ–पूरणे । अच्‌ प्रत्ययः । शाकपा-
र्थिवादितत्पुरुषः । "कुम्भो राश्यन्तरे हस्तिमूर्द्धांशे राक्षसान्तरे । कामुके वारनार्य्याञ्च घटे क्लीबन्तु
गुग्गुलौ" इति मेदिनी ॥ वीणा प्रसेवे वीणाङ्गे । वीणायाः प्रान्तबद्धे काष्ठे च । रागभेदे रागिणो
विशेषे । अर्जुनद्रुमे अर्जुनवृक्षे । तथा दिशि । रागिणि च स्त्री० । ककुभः । पु० । कं वातं
स्कुभ्नातीति । कः प्रत्ययः । पृषोदरादिना साधुः । कस्य वातस्य कुः भूमिः भात्यस्मादिति ।
भा–दीप्तौ । कः प्रत्ययः । क्वचित्तु "कुकुभ" इति । "ककुभो रागभेदेऽपि वीणाङ्गेऽर्ज्जुनपादपे"
इति मेदिनी ॥ २८५ ॥</c>


;p{0190}
<v>गर्दभं शुक्लकुमुदे खरे पुंस्यऽथ दानवे ।
जम्बीरे व्यवहारे च जम्भो दन्तेऽपि चेष्यते ॥ २८६ ॥</v>
<c>शुक्लकुमुदे श्वेतकैरवे । न० । खरे स्वनामाख्याते पशौ । तथा गन्ध-
भेदे । विडङ्गे च । पु० । गर्द्दभम् । न० । गर्द–रवे । अभच्‌प्रत्ययः "गर्दभः श्वेतकुमुदे
गर्द्दभो गन्धभिद्यपि । रासभे गर्द्दभो क्षुद्ररोगजन्तुविशेषयोः" इति मेदिनी ॥ दानवे
दैत्यभेदे । जम्बीरे स्वनामाख्याते वृक्षे । व्यवहारे । दन्ते दशने । अपिशब्दात् अंशे ।
हनौ । तूणे च । जम्भः । पु० । इष्यते इति क्रियापदेनान्वयः । जभि–जृम्भणे, मैथुने वा ।
घञ्‌प्रत्ययः । "जम्भो दैत्यविशेषे ना दन्ते जम्बीरभक्षयोः" इति मेदिनी ॥ २८६ ॥</c>


<v>दुन्दुभिर्दैत्यभेदेऽपि दम्भः कैतवकल्कयोः ।
दुर्लभः कर्चूरेऽकाम्ये सदृशव्याजयोर्निभः ॥ २८७ ॥</v>
<c>दैत्य-
भेदे असुरविशेषे । अपिशब्दात् राक्षसभेदे । विषे । बृहत् ढक्कायाम् । भेर्य्याम् । वरुणे ।
षष्टिवर्षमध्ये वत्सरभेदे । "प्राणिनां जायते हर्षो दुन्दुभौ वरवर्णिनि" इति । पाशके वा ।
दुन्दुभिः । पु० । दुन्दु इति शब्देन उभति पूरयति । उभ–पूरणे । कः प्रत्ययः । शकन्ध्वा-
दित्वात् पररूपम् । "दुन्दुभिः पुमान् । वरुणे दैत्यभेर्य्योश्च" इति मेदिनी ॥ कैतवः शाठ्यम् ।
कल्कः कपटः, पापो वा । तयोश्च । दम्भः । पु० । दम्भ–दम्भे, सङ्घाते वा । घञ्प्रत्ययः ।
"दम्भस्तु कैतवे कल्के" इति मेदिनी ॥ कर्चूरे गन्धद्रव्ये । शट्यां वा । क्वचित्तु कच्छुरे इति
दृश्यते । कच्छुरे कच्छुरोगवति । परस्त्रीगामिनि वा । अकाम्ये दुष्प्रापे । त्रि० । "मानुष्यं
दुर्लभं लोके विद्या तत्र सुदुर्लभा" इति "दुर्लभञ्च मनुष्यत्वं बुद्ध्युत्पादश्च दुर्लभः" इति । तथा
दुरालभायाम् । श्वेतकण्टकार्य्याञ्च । स्त्री० । दुर्लभः । पु० । दुर्‌पूर्वः लभ–प्राप्तौ । खल्‌
प्रत्ययः । "दुर्लभस्त्रिषु दुष्प्रापे कर्चूरे" इति मेदिनी । "दुर्लभः कर्चूरे ज्ञेयो दुष्प्रापे वल्लभेऽपि
च" इति विश्वः ॥ सदृशः तुल्यः । यथा पितृनिभः मातृनिभ इत्यादि । तत्सदृश इत्यर्थः ।
व्याजः कपटः । तयोश्च निभः । पु० । निभाति निपूर्वः भा–दीप्तौ । कः प्रत्ययः । "निभस्तु
कथितो व्याजे पुँल्लिङ्गः सदृशे त्रिषु" इति मेदिनी ॥ २८७ ॥</c>


<v>मुख्यराट्‌क्षत्त्रयोः पुंसि नाभिः प्राण्यङ्गके द्वयोः ।
चक्रमध्ये प्रधाने च स्त्रियां कस्तूरिकामदे ॥ २८८ ॥</v>
<c>मुख्यराट् प्रधाननृपः, क्षत्त्रं
क्षत्त्रियः तयोः । प्राण्यङ्गके प्राण्यङ्गभेदे । पु० । स्त्री० । चक्रमध्ये द्वादशनृपचक्रस्य मध्ये । प्रधाने
मुखे । कस्तूरिकामदे मृगमदे । स्त्री० । तथा रथचक्रस्य वामपिण्ड्याञ्च । नाभिः । पु० ।
नह्यन्ते अत्र नह्यतेऽनेन वा । नह–बन्धे । इञ्‌प्रत्ययः । भान्तादेशः । "नाभिमुख्यनृपे चक्रमध्य-
क्षत्त्रिययोः पुमान् । द्वयोः प्राणिप्रतीके स्यात्स्त्रियां कस्तूरिकामदे" इति मेदिनी ॥ २८८ ॥</c>


;p{0191}
<v>भूर्भूमौ स्थानमात्रे च भमृक्षे भृगुजे पुमान् ।
रम्भा कदल्यप्सरसोर्विभुः स्यात्स्वामिनित्ययोः ॥ २८९ ॥</v>
<c>भूमौ पृथिव्याम् । स्थानमात्रे । तथा एकसङ्ख्यायाम् । यज्ञाग्नौ च । भूः । स्त्री० । भू–
सत्तायाम् । क्विप्‌प्रत्ययः । "भूः स्थानमात्रे कथिता धरण्यामपि योषिति" इति मेदिनी ॥
ऋक्षे नक्षत्रे । भृगुजे भृगुनन्दने । पु० । तथा मेषादिराशौ । ग्रहे शुक्राचार्ये । भ्रमरे भान्तौ ।
छन्दोग्रन्थोक्ते आदिगुरुके अन्त्योपान्तलघुयुक्ते वर्णत्रिके च । पु० । भम् । न० । भा–दीप्तौ ।
कः प्रत्ययः । "भं नक्षत्रे गभस्तौ स्त्री पुंसि स्याद्भृगुनन्दने" इति मेदिनी ॥ कदली वृक्ष-
विशेषः । अप्सराः समुद्रादुत्पन्नत्वात् मेनकादिस्वर्वेश्याजातिः । तयोः । तथा गवां ध्वनौ ।
गौर्य्याञ्च । रम्भा । स्त्री० । रभि–गतौ । अच्‌प्रत्ययः । "रम्भा कदल्यप्सरसोर्ना वेणौ
वानरान्तरे" इति मेदिनी । स्वामी प्रभुः । नित्यं ब्रह्मा । तयोः । तथा सर्वमूर्तिसंयुक्ते शिवे
च । विभुः । पु० । विपूर्वः भू–सत्तायाम् । डु प्रत्ययः । "विभुः प्रभौ सर्वगतशङ्करब्रह्म-
णोस्तु ना" इति मेदिनी ॥ २८९ ॥</c>


<v>पुनर्नवायां वर्षाभूः स्त्री ना किञ्चुलुके प्लवे ।
विश्रम्भः केलिकलहे विश्वासे प्रणयेऽपि च ॥ २९० ॥</v>
<c>पुनर्नवायाम्‌ । किञ्चुलुके महीलताख्ये कीट्भेदे । प्ल्वे
भेके । तथा इन्द्रगोपे । भेक्याम् । स्त्री० । वर्षाभवमात्रे च । त्रि० । वर्षाभूः । पु० ।
वर्षासु भवति । भू–सत्तायाम् । क्विप् प्रत्ययः । "वर्षाभूः स्त्री च शोथघ्न्यां भूलताप्लवयोः
पुमान्" इति मेदिनी ॥ केलिकलहे परिहासाय कृतकलहे विश्वासे । प्रणये प्रीतौ, स्नेहे वा ।
अपिशब्दात् वधे च । श्रिम्भः । पु० । विपूर्वः श्रन्‌भ–प्रमादे । घञ् प्रत्ययः । "विश्रम्भः
केलिकलहे विश्वासे प्रणयेऽपि च" इति मेदिनी । "विश्रम्भः केलिकलहे विश्वासे प्रणये वधे"
इति विश्वः ॥ २९० ॥</c>


<v>सुरभिः स्याद्वसन्तेऽपि सभा द्यूतालयेऽपि च ।
;c{इति भान्ताः ॥}
अभ्यागमो विरोधे च शास्त्रमायातमागमः ॥ २९१ ॥</v>
<c>वसन्ते स्वनामाख्याते ऋतौ । "सुसुरभिं सुरभिंः सुमनोभरैः" इति मावः ।
अपिशब्दात् स्वर्णे । चम्पके । गन्धाश्मनि । सुन्दरे । जातीफलवृक्षे । सुगन्धे । शमीवृक्षे कदम्बे ।
कणगुग्गुलौ । गन्धतृणे । बकुलवृक्षे । राले । चैत्रे मासि । पण्डिते । गन्धफले । पु० । शल्लक्याम्‌ ।
रुद्रजटायाम् । मातृकाभेदे । गवि । सुरायाम् । नवमालिकायाम् । तुलस्याम् । पृथिव्याम् । गर्वा
मातरि च । स्त्री० । वा ङीप्‌प्रत्ययः । सुरभिः । पु० । न० । सुपूर्वः भ–औत्सुक्ये । शब्दे च ।
इनिप्रत्ययः । "सुरभिः शल्लकीमातृभिन्मुरागोषु योषिति । चम्पके च वसन्ते च तथा जाति-
फले पुमान् । स्वर्णे गन्धोत्पले क्लीबं सुगन्धिकान्तयोस्त्रिषु । विख्याते सचिवे धीरे चैत्रेऽपि च
पुमानयम्" इति मेदिनी ॥ द्यूतं पाशकक्रीडा । आलयः मन्दिरम् । तस्मिन् । अपिशब्दात्‌
बहूनां समावेशनस्थाने । तदधिष्ठायिजनसमूहे । सभा । स्त्री० । सह भान्ति अभीष्टनिश्चयार्थ-
मेकत्र गृहे यत्र । भा–दीप्तौ । क्विप्‌प्रत्ययः । "सभा सामाजिके गोष्ठ्यां द्यूतमन्दिरयोरपि"
इति मेदिनी ॥ इति भकारान्ताः समाप्ताः ॥ अथ मान्तानाह ॥ विरोधे विरुद्धतायाम् । चका-
रात् समरे । अभिगमने । भोगे । अन्तिके । स्वीकारे । फलसम्बंधे च । अभ्यागमः । पु० ।
अभिआपूर्वः गम–गतौ । घञ् प्रत्ययः । अवृद्धिः । "अभ्यागमो विरोधाजिघाताभ्युद्गमनान्तिके" ।
इति मेदिनी ॥ शास्त्रं शास्त्रमात्रम् । "सिद्धः सिद्धैः प्रमाणैस्तु हितं वाऽत्र परत्र च । आगमं शास्त्र-
माप्तानाम्" इत्युक्तलक्षणम् । तस्मिन् । आयातम् आगतिः । तस्याम् । तथा उपदेशे । व्याकरणप्र-
सिद्धे प्रकृतिप्रत्ययानुपघातेन तन्मध्ये आगन्तरि इडादौ च । आगमः । पु० । आगच्छति प्राप्नो-
तीति । आपूर्व गम–गतौ । अच्‌प्रत्ययः । "आगमः शास्त्र आगतौ" इति मेदिनी ॥ २९१ ॥</c>


;p{0192}
<v>मठादौ ब्रह्मचर्य्यादिचतुष्के चाऽश्रमोऽस्त्रियाम् ।
अङ्गीकृतावुपगमः समीपगमनेऽपि च ॥ २९२ ॥</v>
<c>मठादौ
मुनीनां वासस्थानादौ । ब्रह्मचर्य्यादिचतुष्के ब्रह्मचर्य्यादिके शास्त्रोक्ते धर्म्मभेदे ब्रह्मचर्य्या श्रेष्ठा-
चर्य्या । आदिना वानप्रस्थः गृहस्थः भिक्षुकश्च ग्राह्यः । एषु चतुर्ष्वाश्रमेषु । कलौ तु ब्रह्मचर्य-
वानप्रस्थौ न स्तः । गृहस्थभिक्षुकाश्रमावेयेति वदन्ति । "गृहस्थो भिक्षुकश्चैव आश्रमौ द्वौ कली-
युगे" इति स्मरणात् । सर्वक्लेशहानेन विश्रामस्थाने । वने च । आश्रमः । पु० न० ।
आङ्‌पूर्वः श्रम–तपसि, आयासे च । आधारे घञ्‌ प्रत्ययः । अवृद्धिः । "आश्रमो ब्रह्मचर्यादो
वानप्रस्थे मठे वने" इति मेदिनी ॥ अङ्गीकृतौ स्वीकारे । समीपगमने । अपिशब्दात्‌ ज्ञाने
च । उपगमः । पु० । उप–पूर्वः गम–गतौ । घञ्‌प्रत्ययः । अवृद्धिः । "उपगमः स्वीका-
रेऽन्तिकसर्पणे" इति मेदिनी ॥ २९२ ॥</c>


<v>उमा दुर्गाऽतसी चाऽथ पीडायां वीचिवेगयोः ।
वस्त्रसूक्ष्मे च रेखायां चोर्म्मः स्त्रीपुंसयोर्मतः ॥ २९३ ॥</v>
<c>दुर्गा प्रसिद्धा । तस्याम् । "उमेति मात्रा तपसे निषिद्ध ।
पश्चादुमाख्यां सुमुखी जगाम" इति । अतसी स्वनामाख्यातो वृक्षः । तस्मिन् । तथा हरि-
द्रायाम् । कीर्त्तौ । कान्तौ । शान्तौ च । उमा । स्त्री० । ओः शिवस्य मा लक्ष्मीः । अथवा
उं शिवं माति पतित्वेन मन्यते मा–माने कः प्रत्ययः । वे–स्तुतौ । मक्‌प्रत्ययः । सं प्रसा-
रणम् । "उमाऽतसीहैमवतीहरिद्राकीर्तिकान्तिषु" इति मेदिनी ॥ अथशब्दः अनन्तरार्थवाची ।
पीडायाम् । वीचिस्तरङ्गः । वेगः जवः, अश्वगतिर्वा । तयोः । वस्त्रसूक्ष्मे रेखायां । वस्त्र-
सङ्कोचरेखायाम् । चकारात् प्रकाशे । उत्कण्ठायाम् । बुभुक्षा?? पट्सु । यथा "बुभुक्षा च
पिपासा च प्राणस्य मनसः स्मृतौ । शोकमोहौ शरीरस्य जरामृत्यू पडूर्म्मयः" इति । ऊर्म्मिः ।
पु० स्त्री० । मतः ज्ञात इत्यर्थः । ऋ–गतौ । मिः प्रत्ययः । अर्तेरुच्च । "ऊर्मिः स्त्रीपुंसयो-
र्वीच्यां प्रकाशे वेगभङ्गयोः" इति मेदिनी ॥ २९३ ॥</c>


;p{0193}
<v>कुसुमं स्त्रीरजः पुष्पं क्षेमं कल्याणरक्षयोः ।
क्षेमा चण्डाऽथ कलमा लेखनीचौरशालयः ॥ २९४ ॥</v>
<c>स्त्रीरजः स्त्रिया आर्त्तवः । पुष्पं प्रसि-
द्धम् । तत्र च । तथा फले नेत्ररोगभेदे च । कुसुमम् । न० । कुस–श्लेषे । उमक्‌प्रत्ययः ।
"कुसुमं स्त्रीरजोनेत्ररोगयोः फलपुष्पयोः" इति मेदिनी ॥ कल्याणं कुशलम् । न० । रक्षा
लब्धवस्तुनो रक्षणम् । पु० । तयोः । चण्डा चोरनामगन्धद्रव्यम् । तस्याम् । तथा मुक्तौ च
क्षेमम् । न० । क्षि–गतौ । मन्‌प्रत्ययः । "क्षेमोऽल्लब्धरक्षणे । चण्डायां ना शुभे न स्त्री
कात्यायन्याञ्च योषिति" इति मेदिनी ॥ अथशब्दः अनन्तरार्थद्योतकः । लेखनी लेखनसा-
धनी । स्त्री० । चौरः तस्करः । शाली धान्यविशेषः । तेषु च । कलमा । स्त्री० । पु० ।
कल–शब्दे । अमप्रत्ययः । "कलमः पुंसि लेखन्यां शालौ पाटच्चरेऽपि च" इति मेदिनी ॥
॥ २९४ ॥</c>


<v>रेतोनिकामकाम्येषु कामं पुंसि स्मरेच्छयोः ।
क्षौममट्टे दुकूले च ग्रामः संवसथे स्वरे ॥ २९५ ॥</v>
<c>रेतः शुक्रः । निकामः इष्टानतिक्रमः । काम्यः कमनीयः । "यत्कि-
ञ्चित्फलमुदिश्य यज्ञदानतपःक्रिया । क्रियते बहुलायासं तत्काम्यं परिकीर्तितम्" इति ।
तेषु । स्मरः अनङ्गः । इच्छा अभिलाषा । तयोः । पु० । तथा सुन्दरे च त्रि० । कामम् ।
न० । कम–कामनायाम् , वाञ्छायाम् । णिच्अच्‌प्रत्ययौ । "वाच्यवच्छक्तिहतयोः कामः स्मरे-
च्छयोः पुमान् । रेतस्यपि निकामे च काम्येऽपि स्यान्नपुंसकम्" इति मेदिनी ॥ अट्टे प्रासादस्यो-
परिगृहे । प्राचीरोपरिस्थसैन्यगृहे वा । तत्र स्थिता हि नरा अन्यान् हीनतया नाद्रियन्ते । "अट्टं
भक्ते चतुष्के ना क्षौमेत्यर्थे गृहान्तरे" इति मेदिनी ॥ अट्टालिकायां वा । दुकूले क्षौमवस्त्रे,
सूक्ष्मवस्त्रे वा । चकारात् अतसीवल्कलजातवस्त्रे । शणजे वस्त्रे च । क्षौमम् । न० । पु० ।
क्षुमाया अतस्या विकारः । अण्‌प्रत्ययः । "क्षौममट्टे दुकूलेऽस्त्री क्षौमं वल्कलजांशुके । शणजेऽ-
तसीजे" इति मेदिनी ॥ संवसथे विप्रादीनां वासस्थाने, जनसमूहनिवासस्थाने च । "विप्राश्च
विप्रभृत्याश्च यत्र चैव वसन्ति हि । स तु ग्राम इति प्रोक्तः शूद्राणां वास एव वा" । "तथा
शूद्रजनप्रायाः ससमृद्धकृषीवलाः । क्षेत्रोपयोगभूमध्ये वसतिर्ग्रामसंज्ञिका" इति । स्वरे स्वरभेदे ।
"यथा कुटुम्बिनः सर्वेऽप्येकीभूता भवन्ति हि । तथा स्वराणां सन्देहो ग्राम इत्यभिधीयते"
इति । तथा किञ्चिच्छब्दोपपदे । तदर्थसङ्‌घाते च । यथा "शब्दग्रामः अर्थग्राम" इत्यादि ।
ग्रामः । पु० । ग्रस–भक्षणे । मन्‌प्रत्ययः । आदन्तादेशः । "ग्रामः स्वरे संवसथे" इति
मेदिनी ॥ २९५ ॥</c>


<v>गुल्मः स्तम्बे घट्टभेदे घर्मः स्वेदातपोष्मसु ।
जिह्मः स्यात्कुटिले मन्दे तलिमं तल्पकुट्टिमे ॥ २९६ ॥</v>
<c>स्तम्बे अप्रकाण्डे लताप्रतानादौ वृक्षे । एकमूलेषु सङ्घातजातेषु शरेक्षुप्र-
भृतिपु तृणभेदेषु । घट्टभेदे घट्टदेशे । रक्षणार्थं स्थापिते सैन्ये । तथा प्रधानपुरुषाधिष्ठिते रणके
पुरुषसङ्‌घे ( दशगजाः दशरथाः सप्तविंशतिः अश्वाः पञ्चचत्वारिंशत् पदातयः ) एतत्सङ्ख्या-
न्विते सैन्यसमुदाये । स्वनामख्याते रोगभेदे । प्लीहरोगे च । गुल्मः । पु० । गुड–रक्षणे,
वेष्टने वा । मक्‌प्रत्ययः । "गुल्मः सेनाघट्टभिदोः सैन्यरक्षणरुग्भिदोः । स्तम्बे स्त्रियामामलक्ये
लावनीवस्त्रवेश्मसु" इति मेदिनी ॥ स्वेदः श्रमार्तस्य गात्रात्‌ निष्यन्दि जलम् । आतपः सूर्य्या-
द्यालोकः । उष्मः ग्रीष्मः । तेषु । घर्मः । घृ–सेके । मक्‌प्रत्ययः । निपातनाद्गुणः । "घर्म्मः स्यादातपे
ग्रीष्मेऽप्युष्मस्वेदाम्भसोरपि" इति मेदिनी ॥ कुटिले वङ्के । मन्दे । तथा तगरवृक्षे च । जिह्मः ।
पु० । हा–त्यागे । मन्‌प्रत्ययः । द्वित्वादिनिपातनात् । "जिह्मस्तु कुटिले मन्दे क्लीबे तगरपादपे"
इति मेदिनी ॥ तल्पः शय्या, अट्टालिका वा । कुट्टिमः तयोः । तथा चन्द्रहासे वितानके च ।
तलिमम् । न० । तलमस्त्यस्येति । इमन्‌प्रत्ययः । "तलिमं कुट्टिमे तल्पे चन्द्रहासे वितानके" इति
मेदिनी ॥ २९६ ॥</c>


;p{0194}
<v>तोक्मं कर्णमले पुंसि हरिते च हरिद्यवे ।
द्रुमो यक्षेश्वरे वृक्षे दमो दमथुदण्डयोः ॥ २९७ ॥</v>
<c>कर्णमले श्रोतयोर्जाते मले । हरिते हरिद्वर्णे । हरिद्यवे हरिद्वर्णे यवे । शरदि प-
क्वयवे च । पु० । तोक्मम् । न० । तुच–समवाये । मन्‌प्रत्ययः । अन्तलोपश्च । "तोक्मं
कर्णमले पुंसि हरिते च हरिद्यवे" इति मेदिनी ॥ यक्षेश्वरे कुबेरे । वृक्षे । तथा पारिजाते च । द्रुमः ।
पु० । द्रुः शाखास्त्यस्य । मः प्रत्ययः । "द्रुमो महीरुहे पारिजाते किम्पुरुषेश्वरे" इनि मेदिनी ॥ दमथु-
र्दमनम् । दण्डः दण्डनम् । तयोः । तथा बाह्येन्द्रियाणां ध्येयविषयव्यतिरिक्तेभ्यो निवर्त्तने । "निग्रहो
बाह्यवृत्तीनां दम इत्यभिधीयते" इति । पापकर्म्मभ्यो म?पो निवारणे । कर्दमे च । दमः ।
पु० । दम–शमे । घञ्‌प्रत्ययः । "दमस्तु दमथे दण्डे कर्द्दमे दमने पुमान्" इति मेदिनी ॥
॥ २९७ ॥</c>


<v>धर्मोऽहिंसोपमायागोपनिषत्सु धनुष्यऽपि ।
कटे पुर्य्याञ्च निगमो नियमो निश्चये वृते ॥ २९८ ॥</v>
<c>अहिंसा वधविरहिता । उपमा सादृश्यम् । यागः यज्ञः । क्वचित्तु "योग" इति
पाठः । उपनिषद ब्रह्मविद्या । तत्प्रतिपादको वेदशिरोभागो वेदान्तश्च । तेषु । धनुषि चापे ।
अपिशब्दात्‌ शास्त्रविहितकर्म्मानुष्ठानजन्ये भाविफलसाधनरूपे शुभादृष्टे । "श्रुतिस्मृतिभ्यामुदितं
यत् स धर्म्म" इत्युक्ते श्रौते स्मार्ते कर्म्मणि । "विहितक्रियया साध्यो धर्म्मः पुंसां गुणो मतः" इत्युक्ते
कर्म्मजन्ये अदृष्टे । आत्मनि । देहधारणात् जीवे । वस्तुगुणरूपे । आचारे । स्वभावे । न्याये । यमे ।
सत्सङ्गे । सोमाधायनि । लग्नात् नवमे स्थाने । दानादौ च । धर्म्मः । पु० न० । धृ–
धारणे । मन्‌प्रत्ययः । "धर्म्मोऽस्त्री पुण्य आचारे स्वभावोपमयोः क्रतौ । अहिंसोपनिपन्न्याये
ना धनुर्यमसोमपे" इति मेदिनी । कटे कटभेदे । पुर्य्यां पुरभेदे । क्वचितु लुठ्याम्" इति-
पाठः । चकारात् वणिक्‌पथे वाणिजे । निश्चये । अध्वनि । प्रतिज्ञायाम् । पर्य्यायकथनेन
???..........???..........???..........???
भेदे वेदे च । निगमः । पु० । निगम्यतेऽत्र अनेन वा । निपूर्वगम–गतौ । घञ्‌प्रत्ययः ।
निगमे पुरभेदे भवः । अण्‌प्रत्ययः । अवृद्धिर्वा । "निगमो वाणिजे पुर्य्यां कटे वेदे वणिक्‌
पथे" इति मेदिनी ॥ निश्चये निर्णये । ब्रजे पुण्यसाधने उपवासादिनियमभेदे ॥ २९८ ॥</c>


;p{0195}
<v>यन्त्रणाबन्धयोश्चाऽथ पञ्चमः स्वरसङ्ख्ययोः ।
पद्मोऽस्त्री बिन्दुजालेऽब्जे व्यूहे सङ्ख्यान्तरे निधौ ॥ २९९ ॥</v>
<c>यन्त्रणं नियमनम् । "नियमस्तु स यत्कर्म नित्यमागन्तुसाधनम्" इत्युक्ते अनित्ये आगन्तुकसा-
धने उपवासादौ कर्म्मणि, रक्षणे वा । आवन्धः दृढबन्धस्तयोः । चकारात् प्रतिज्ञायाम् । शौचा-
दिषु च नियमः । पु० । निपूर्वयम–उपरतौ । घञ् प्रत्ययः । "नियमो यन्त्रणायाञ्च प्रति-
ज्ञानिश्चये व्रते" इति मेदिनी ॥ अथ अनन्तरार्थवाची । स्वरः पिकानां नादः । सङ्ख्या पञ्चस-
ङ्ख्यायाः पूरणम् । सा च चन्द्रस्य पञ्चमकलाक्रियारूपायां तिथौ । तयोश्च । पंचमः । त्रि० । पञ्चा-
नां पूरणः । पञ्चन्‌शब्दान्मप्‌प्रत्ययः । "पञ्चसो रागभेदे स्यात्स्वरभेदेऽथ पञ्चमी । पाण्डवानां च-
पत्न्यां स्त्री पञ्चानां पूरणे त्रिपु" इति मेदिनी ॥ बिन्दुजाले गजमुखादिस्थे बिन्दुसमूहे । अब्जे क-
मले । व्यूहे कमलाकारेण सैन्यादेरभिवेशनरूपे व्यूहभेदे । सङ्ख्यान्तरे "अर्बुदमब्जम्" इति पर्य्या-
यनाम्नोक्तायां दशार्बुदसङ्ख्यायाम् । निधौ निधिभेदे च । पद्मः । पु० न० । पद–गतौ । मन्‌प्र-
त्ययः । "पद्मोऽस्त्री पद्मके व्यूहनिधिसङ्ख्यान्तरेऽबुजे" इति मेदिनी ॥ २९९ ॥</c>


<v>गजानां दन्तबन्धेऽपि प्रतिमाऽनुकृतावपि ।
भूमिः स्थानेऽपि कुन्दाम्बुनिर्गमभ्रान्तिषु भ्रमः ॥ ३०० ॥</v>
<c>गजानां दन्त-
बन्धे हस्तिदन्तस्य बन्धने । अनुकृतौ सदृशीकरणे । अपिशब्दात् सदृशमृत्तिकाशिलादि
मूर्त्तौ । उत्तरपदस्थः सदृशे । त्रि० । यथा बुद्धप्रतिमः देवप्रतिमः । प्रतिमा । स्त्री० । प्रति-
पूर्वमा–माने, परिमाणे वा । अः प्रत्ययः । "प्रतिमा गजदन्तस्य बन्धे चाऽनुकृतावपि" इति
मेदिनी ॥ स्थाने स्थानमात्रे । अपिशब्दात् पृथिव्याम् । जिह्वायाम् । योगशास्त्रोक्ते योगिनां
चित्तस्यावस्थाभेदे । एकसङ्ख्यायाञ्च । भूमिः । स्त्री० । भवन्त्यस्मिन् भूतानि । भू–सत्ता-
याम् । मिक्‌प्रत्ययः । वा ङीप् । भूमी अप्यत्र । "भूमिर्वसुन्धरायां स्यात् स्थानमात्रेऽपि च
स्त्रियाम्" इति मेदिनी । कुन्दः भ्रमियन्त्रम् । अम्बुनिर्गमः जलनिर्गमस्थानम् । भ्रान्तिर्भ्रम-
णम् । तेषु । तथा मिथ्याज्ञाने । तद्धि अन्यथाभूतस्य वस्तुनोऽन्यथारूपेण ज्ञानम् । भ्रमः ।
पु० । भ्रम–चलने । घञ्प्रत्ययः । "भ्रमोऽम्बुनिर्गमे भ्रान्तौ कुन्दभ्रमणयोरपि" इति
मेदिनी ॥ ३०० ॥</c>


<v>गाङ्गेयभीषणौ भीष्मौ भीमः शम्भौ च पाण्डवे ।
नरके मङ्गले भौमः स्वरे मध्ये च मध्यमः ॥ ३०१ ॥</v>
<c>गाङ्गेयः गङ्गागर्भजातः शन्तुनुसुतः स्वनामाख्यातः कुरुवंशसम्भवः क्षत्त्रियः ।
भीषणः भयानकरसः, भयहेतुर्वा । तयोश्च । भीष्मः । पु० । भी–भये । मक्‌प्रत्ययः,
सुगागमश्च । "भीष्मो गाङ्गेयघोरयोः" इति मेदिनी ॥ शम्भौ महादेवे । पाण्डवे भीमसेने । चका-
रात्‌ भयहेतौ । भयानकरसे आम्लवेतसे । पु० । दुर्गायाम् । स्त्री० । भीमः । त्रि० । बिभे-
त्यस्मादिति । भी–भयेमक्‌प्रत्ययः । "भीमोऽम्लवेतसे घोरे शम्भौ मध्यमपाण्डवे" इति मेदिनी ॥
नरके नरकासुरे । मङ्गले मङ्गलग्रहे । तथा भूमिभवे च । त्रि० । भौमः । पु० । भूमेरपत्यं
तस्या इदं वा । अण्प्रत्ययः । "भौमः कुजे च नरके पुंसि भूमिभवे त्रिपु" इति मेदिनी ॥
स्वरे सप्तस्वरमध्ये क्रौञ्चस्वरतुल्ये पञ्चमे स्वरे । मध्यजे मध्यभवे । चकारात् मध्यदेशे च । मध्यमः ।
त्रि० । मध्ये भवः । मः प्रत्ययः । "मध्यमो मध्यजेऽन्यवत् । पुमान् स्वरे मध्यदेशे" इति
मेदिनी ॥ ३०१ ॥</c>


;p{0196}
<v>यमः संयमकीनाशयुग्मजेष्वथ राघवे ।
रामः पशौ भार्गवे च रुक्मं लोहसुवर्णयोः ॥ ३०२ ॥</v>
<c>संयमः इन्द्रियादीनां संयमनम् । कीनाशः यमः । अथवा प्राणिनां शुभा-
शुभकर्म्मानुसारेण दण्डविधायको दक्षिणस्थः देशभेदः । युग्मजः एकगर्भजायमानो यमजः । तेषु ।
तथा अहिंसादौ । "अहिंसा सत्यवचनं ब्रह्मचर्य्यमकल्कता । अस्तेयमिति पञ्चते यमाख्यानि
व्रतानि च" इति । भ्रातृत्वेन यमसम्बन्धिनि शनौ । काके । द्वित्वसङ्ख्यायां योगे च । यमः ।
पु० । यम–परिवेषणे । घञ्‌प्रत्ययः । "यमोऽन्यलिङ्गो यमजे ना काके गमने शनौ । शरीर-
साधनापक्षनित्यकर्म्मणि संयमे" इति मेदिनी ॥ अथ अनन्तरम् । राघवे दशरथज्येष्ठपुत्रे श्रीरामे ।
पशौ पशुभेदे । भार्गवे परशुरामे । चकारात् बलरामे । मनोहरे । शुभे च । त्रि० । वास्तूके कुष्ठे ।
तमालपत्रे च । न० । रामः । पु० । रम–क्रीडायाम् । कर्त्तरि घञ्‌प्रत्ययः । णः प्रत्ययो वा ।
"रामा योपा हिङ्गुनद्योः क्लीब वास्तूककुष्ठयोः । ना राघवे च वरुणे रेणुकेये हलायुधे" इति मेदिनी ।
"रामः पशुविशेषे स्याज्जामदग्न्ये हलायुधे । राधवे चाऽसितश्वेतमनोज्ञेषु च वाच्यवत्" इति
विश्वः ॥ लोहं प्रसिद्धम्‌ । सुवर्णं काञ्चनं तयोः । तथा धूस्तूरे । नागकेशरे च । रुक्मम् । न० ।
रुच–प्रीतौ । मन्‌प्रत्ययः । निपातनात् कुत्वम् । "रुक्मञ्च काञ्चने लोहे" इति मेदिनी ॥ ३०२ ॥</c>


<v>सम्पत्कमलयोर्लक्ष्मीर्विभ्रमो भ्रमहावयोः ।
श्यामा गुन्द्रा कोकिला च श्रामो मण्डपकालयोः ॥ ३०३ ॥</v>
<c>सम्पत् सम्मत्तिः । कमलं स्थलपद्मम् । तयोः । तथा शोभायाम् । कान्तौ । विष्णोः पत्न्याम् ।
हरिद्रायाम् । शट्याम्‌ । मुक्तायाम् । ऋद्धौषधे । वृद्धि नामौषधे । फलिनीवृक्षे च । लक्ष्मीः ।
स्त्री० । लक्ष–दर्शने, अङ्कने च । ईप्रत्ययः । मटाममश्च । "लक्ष्मीः सम्पत्तिशोभयोः ।
ऋद्धौषधे च पद्मायां वृद्धिनामौषधेऽपि च । फलिन्यां स्त्री" इति मेदिनी ॥ भ्रमः भ्रमणम् ।
हावः स्त्रीणां शृङ्गाराङ्गे चेष्टाभेदः । त्वरया भूपास्थानवैपरीत्यम् । "विभ्रमस्त्वरयाऽकाले भूपा-
स्थानविपर्ययः" इति । तयोः । तथा विशेषेण भ्रान्तौ । शोभायाम् । सन्देहे च । विभ्रमः ।
पु० । विपूर्वभ्रम–चलने । घञ्‌प्रत्ययः । "विभ्रमो भ्रान्तिहावयोः" इति मेदिनी ॥ गुन्द्रा
प्रियङ्गुः । कोकिला स्वनामाख्यातो विहगभेदः । तयोः । चकारात् कृष्णत्रिवृति । गुडूच्याम् ।
कस्तूर्य्याम् । शारिवायाम् । निशायाम् । वल्गुलौ । नील्याम् । स्त्रीविशेषे च । "शीतकाले भवे-
दुष्णा ग्रीष्मे च सुखशीतला । तप्तकाञ्चनवर्णाभा सा श्यामेति च कीर्तिता" इति । श्यामा ।
स्त्री० । श्यै–गतौ । मक्‌प्रत्ययः । स्त्रियामाप् च । "श्यामा तु वल्गुलौ । अप्रसूताङ्गनायाञ्च
तथा सोमलतौषधौ । त्रिवृताशारिवागुन्द्रानिशाकृष्णाप्रियङ्गुषु । श्यामा नील्यां पिके"
इति विश्वः ॥ मण्डपः तपाद्यासनादिना श्रमनिवारणम् , जनविश्रामस्थानं वा । कालः प्रसिद्धः ।
तयोः । तथा मासि च । श्रामः । पु० । श्राम–मन्त्रणे । अः प्रत्ययः । "श्रामो मासे
मण्डपकालयोः" इति मेदिनी ॥ ३०३ ॥</c>


;p{0197}
<v>सार्वभौमो गजे राज्ञि सम्भ्रमौ साध्वसादरौ ।
कण्टकेऽल्पे च सूक्ष्मं स्यात्साधौ तुल्येऽखिले समः ॥ ३०४ ॥</v>
<c>गजे उत्तरदिक्‌स्थे हस्तिनि । राज्ञि चक्रवर्तिनि, नृपे
च । सार्वभौमः । पु० । सर्वस्या भूमेरीश्वरः । सर्वासु भूमीषु विदितो वा । अण्‌प्रत्ययः ।
"सार्वभौमस्तु दिङ्नागे सर्वपृथ्वीपतावपि" इति मेदिनी ॥ साध्वसं भयम् , भयादिजनितो
वेगो वा । आदरः समादरः, सम्मानो वा । तयोः । तथा त्वरायाम् । अतिशयभ्रमे । सूत्रे
च । सम्भ्रमः । पु० । सम्पूर्वभ्रमि–चलने । घञ्प्रत्ययः । न वृद्धिः । "सम्भ्रमः साध्व-
सेऽपि स्यात् संवेगादरयोरपि" इति मेदिनी ॥ कण्टके सूच्यग्रे । अल्पे । चकारात् कैतवे ।
अध्यात्मपदार्थे । अलङ्कारभेदे । कतकवृक्षे । पु० । अणुपरिमाणवति च । त्रि० । सूक्ष्मम् ।
न० । सूच–पैशून्ये, अन्तर्द्रोहे च । स्मन्‌प्रत्ययः । "सूक्ष्मं स्यात् कैतवेऽध्यात्मे पुंस्यऽणौ
त्रिषु चाल्पके" इति मेदिनी ॥ साधौ सज्जने । तुल्ये सदृशे । अखिले सर्वे । तथा समाने ।
युग्मे । "समेऽर्द्धितेवर्गः" इति लीलावती । संवत्सरे । स्त्री० । समताख्यातेषु द्वितीयचतुर्थषष्ठा-
दिषु राशिषु च । समः । त्रि० । सम–अविकले, विह्वले वा । अच्‌प्रत्ययः । "समा संव-
त्सरे स्त्रियाम् । सर्वसाधुसमानेषु समं स्यादभिधेयवत्" इति मेदिनी ॥ ३०४ ॥</c>


<v>सीमा वाटे स्थितौ क्षेत्रे हिमं शीतलशीतयोः ।
;c{इति मान्ताः ॥}
भिन्नासमानयोरन्यः स्यादभिख्या यशस्यपि ॥ ३०५ ॥</v>
<c>वाटे वृति-
स्थाने । आघाटे इति क्वचित् पाठः । स्थितौ । क्षेत्रे केदारे । तथा मर्यादायाम् । ग्रामादेरन्त-
भागे । सीमन्‌शब्दार्थे च । सीमा । स्त्री० । सि–बन्धे । इमन्‌प्रत्ययः । पृषोदरादिना
न गुणादि । ङीप् च । "सीमाऽघाटे स्थितौ क्षेत्रे मर्य्यादावेलयोरपि" इति विश्वः ॥ शीतलः
शीतस्पर्शः । शीतं तुषारम् । तयोः । तथा आकाशच्युतजलकणे । त्रि० । सूक्ष्मैलायाम् । रेणु-
कायाम् । भद्रमुस्तायाम् । नागरमुस्तायाम् । पृक्कायाञ्च । स्त्री० । आग्रहायणपौषमासात्मके
ऋतुभेदे । चन्दनवृक्षे । चन्द्रे । कर्पूरे च । पु० । हिमम् । न० । हि–गतौ, वर्द्धने
च । मक्‌प्रत्ययः । "हिमं तुषारमलयोद्भवयोः स्यान्नपुंसकम् । शीतले वाच्यलिङ्गे" इति मेदिनी ॥
इति मकारान्ताः समाप्ताः । अथ यान्तानाह ॥ भिन्नः अपरः । असमानः असदृशः । तयोश्च ।
अन्यः । त्रि० । स्यादित्यन्वयः । सर्वनामः । अन–जीवने । यत्प्रत्ययः । "अन्योऽस-
दृशेतरयोः" इति मेदिनी ॥ यशसि कीर्त्तौ । अपिशब्दात् अभिधाने । शोभायाञ्च अभिख्या ।
स्त्री० । अभिपूर्वख्या–कथने । अङ्‌प्रत्ययः । "अभिख्यात्वभिधाने स्यात्‌ शोमायाञ्च यश-
स्यपि" इति मेदिनी ॥ ३०५ ॥</c>


;p{0198}
<v>आत्रेयी पुष्पवत्यां स्यान्नदीभेदे च ना मुनौ ।
आशयश्छन्द आधार आदित्यो भास्करे सुरे ॥ ३०६ ॥</v>
<c>पुष्पवत्याम् ऋतुमत्याम् । आर्त्तवसञ्जातायां स्त्रियाम् । नदी-
भेदे नदीविशेषे । मुनौ स्वनामाख्याते ऋषिभेदे च आत्रेयी । स्त्री० । न सन्ति कर्म्मयो-
ग्यानि त्रीणि दिनानि यस्याः । अत्रि+ढक्+ङीप्‌ "आत्रेयी पुष्पवत्यां स्यान्नदीभेदे च ना मुनौ"
इति मेदिनी ॥ छन्दसि अभिप्राये । आधारे । तथा विभवे । पनसवृक्षे । वैद्यकोक्ते अजीर्णे ।
स्थाने च । कर्म्मजन्ये वासनारूपे संस्कारे । धर्म्माधर्म्मरूपे अदृष्टे च । आशयवति चित्ते ।
शयने स्थाने च । आशयः । पु० । आपूर्वशी–शयने । अच्‌प्रत्ययः । "आशयः स्याद-
भिप्राये पनसाधारयोरपि" इति मेदिनी ॥ भास्करे सूर्य्ये । सुरे देवे । तथा आदित्यमण्डलस्थे
हिरण्मये विष्णौ । अर्कवृक्षे । अदितिदेवताके पुनर्वसुनक्षत्रे च । आदित्यः । पु० ।
अदितौ भवः । ण्यः प्रत्ययः । "आदित्यो भास्करे देवे" इति मेदिनी ॥ ३०६ ॥</c>


<v>वेदोपदेशावाम्नायौ हृषीके चेतसीन्द्रियम् ।
इज्या स्यात्सङ्गमे दाने यागेऽर्चायां गुरौ पुमान् ॥ ३०७ ॥</v>
<c>वेदः प्रसिद्धः ।
उपदेशः सदुपदेशः तयोः । तथा आगमे । निगमे । गुरुपरम्परागते वंशे । कुलक्रमेण कथने ।
अभ्यासे च आम्नायः । पु० । आम्नायते अभ्यस्यते । आपूर्वम्ना–अभ्यासे । घञ्‌प्रत्ययः ।
"आम्नायो निगमेऽपि च । उपदेशेऽपि" इति मेदिनी । हृषीके विषयग्राहके चक्षुरादौ । चेतसि
चित्ते च । रेतसीति क्वचित्पाठः । इन्द्रियम् । न० । इन्द्रशब्दात् घः प्रत्ययः । "इन्द्रियं तु
हृषीके चेतसि स्मृतम्" इति मेदिनी ॥ सङ्गमे सङ्गतौ । दाने वितरणे । यागे क्रतौ । अर्च्चायां
पूजायाम् । गुरौ । पु० । तथा प्रतिमायाम् । गवि । कुट्टिन्याञ्च । इज्या । स्त्री० । स्यादित्य-
न्वयः । यज–देवपूजने, दाने वा । भावे क्यप्‌प्रत्ययः । कर्म्मणि क्यप् प्रत्ययो वा । स्त्रीत्वात्‌
टाप् च । "इज्या दानेऽध्वरेऽर्च्चायां सङ्गमे स्त्री गुरौ त्रिषु" इति मेदिनी ॥ ३०७ ॥</c>


<v>उदयोऽद्रावुन्नतौ च कषायः सुरभौ रसे ।
कायः स्वभावे लक्ष्ये च सङ्घे मूर्त्तौ कदैवते ॥ ३०८ ॥</v>
<c>अद्रौ उदयाचले
पूर्वपर्वते । यैर्यत्र दृश्यते भास्वान् स तेषामुदयः स्मृतः" इत्युक्तेः दृष्टिगोचरस्थाने च ॥ उन्नतौ समुन्न-
तौ चकारात् राशेरुदयरूपे लग्ने । प्रथमदर्शनयोग्यभवने । वृद्धौ । उत्पत्तौ च । उदयः ।पु० ।
उद्पूर्वइ–गतौ । अच्‌प्रत्ययः । "उदयस्तु पुमान् पूर्वपर्वते च समुन्नतौ" इति मेदिनी ॥ सुरभौ
श्योनाकवृक्षे, जातिफलवृक्षे । रसे रसभेदे । तथा रागे । अंतःकरणदोषे । धववृक्षे । रक्तपी-
तमिश्रिते वर्णे । क्वाथे । पु० । क्षुद्रदुरालभायाञ्च । स्त्री० । निर्य्यासे । विलेपने च । कषायः ।
पु० । कषति कण्ठम् । कष–बधे । आयः प्रत्ययः । "कषायो रसभेदेऽपि निर्यासे च विलपने ।
अङ्गरागे च न स्त्री स्यात्सुरभौ लोहिते त्रिषु" इति मेदिनी ॥ स्वभावे निसर्गे । लक्ष्ये वेधार्थमु-
द्दिश्यमाने शरव्ये । लक्षणया बोधेऽर्थे च । सङ्‌घे राशौ । मूर्तौ देहे । कदैवते प्रजापतिदेवताके
चरौ । कः प्रजापतिर्ब्रह्मा वा देवताऽस्य । अण्‌प्रत्ययः । इत्अन्तादेशः । वृद्धिरयादेशश्च ।
तथा प्राजापत्यविवाहे कनिष्ठानामिकयोरधोभागे । ब्राह्मे तीर्थे । मूलधने च । कायः । पु० ।
चीयतेऽन्नादिभिः । चिञ्‌–चयने । घञ्‌ प्रत्ययः । निपातनात् साधुः । "कायः कदैवते मूर्तौ
सङ्‌घे लक्ष्यस्वभावयोः" इति मेदिनी ॥ ३०८ ॥</c>


;p{0199}
<v>कौकृत्यमनुताप स्यादयुक्तकरणऽपि च ।
कश्यं कशार्हे मद्ये च काद्रवेयोऽहिरङ्गयोः ॥ ३०९ ॥</v>
<c>अनुतापे ( इदमनुचितं कृतमिति स्वकृतवस्तुनो
दुःखजनकतया ज्ञानेन ) पश्चात्तापे । अयुक्तकरणे अनुचितकरणे । अपिशब्दात् दुष्कर्त्तव्ये च ।
कौकृत्यम् । न० । स्यादित्यन्वयः । कुकृतस्य भावः । यत्‌प्रत्ययः । "कौकृत्यमनुतापे
स्यादयुक्तकरणेऽपि च" इति मेदिनी ॥ कशार्हे कशया ताड्ये अदन्तेऽश्वादौ । मद्ये मद्यभेदे ।
चकारात् अश्वमध्यभागे च । कश्यम् । न० । कश–शब्दे । यक्‌प्रत्ययः । अथवा कशा-
मर्हतीति कशाशब्दात् यत्‌प्रत्ययः । "कश्यं त्रिषु कशार्हे स्यात् क्लीबं मद्याश्वमध्ययोः" इति मेदिनी ।
अहिर्नराकारः कणालाङ्गूलवान् देवयोनिभेदो नागः, सर्पो वा । रङ्गः धातुभेदः । तयोश्च ।
काद्रवेयः । पु० । कद्र्वाः अपत्यम् । ढक्‌प्रत्ययः । काद्रवेयशब्दः कोषान्तरे नागतः ॥ ३०९ ॥</c>


<v>काव्यं प्रबन्धे शुक्रे ना कुलायः स्थाननीडयोः ।
गव्यं गोहितदुग्धादौ ज्यायां गव्या तु गोकुले ॥ ३१० ॥</v>
<c>प्रबन्धे कवेः कर्म्मणि । ग्रन्थभेदे वा । शुक्रे असुराचार्ये । पु० । तथा कवित्वे । गृहे च ।
काव्यम् । न० । कविरेव स्वार्थे ष्यञ्‌प्रत्ययः । कवेः कर्म वा । "काव्यं ग्रन्थे पुमान्
शुक्रे" इति मेदिनी ॥ स्थानमात्रम् । नीडः पक्षिनिलयः । तयोः । तथा देहे च । कुलायः ।
पु० । कुलं पक्षिसङ्घातोऽयतेऽत्र । अय–गतौ । घञ्‌प्रत्ययः । कौलायो गतिरस्मादिति वा ।
"कुलायस्तु पुमान् स्थानमात्रे स्यात्पक्षिवासके" इति मेदिनी ॥ गोहितं गोर्हितादि । दुग्धादि
गोसम्बन्धि क्षीरादि तयोः । ज्यायां रागद्रव्ये गोकुले च । स्त्री० । गव्यम् । त्रि० । गोर्वि-
कारः गवि भवम् । गोर्हितं गोरिदं वा । सर्वत्र यत्‌प्रत्ययः । "गव्यं नपुंसकं ज्यायां राग-
द्रव्येऽप्यथ स्त्रियाम् । गोसमूहे त्रिलिङ्गन्तु दुग्धादौ चाऽपि गोहिते" इति मेदिनी ॥ ३१० ॥</c>


<v>भीष्मे ना हेम्नि गाङ्गेयं गोप्यौ गोप्तव्यचेटकौ ।
गातव्यगायनौ गेयौ गृह्यमस्वैरिपक्षयोः ॥ ३११ ॥</v>
<c>भीष्मे गङ्गागर्भजे शन्तनुसुते स्वनामाख्याते कुरुवंश्ये क्षत्त्रिये । कार्तिकेये च । पु० । हेम्नि । "यं गर्भं
सुषुवे गङ्गा पावकाद्दीप्ततेजसम् । तदुल्बं पर्वते न्यस्तं हिरण्यं समपद्यत" इत्युक्ते स्वर्णे । तथा
तन्नामके धुस्तूरे । मुस्तके । कशेरुणि च । गाङ्गेयम् । न० । गङ्गाशब्दात् ढक्‌प्रत्ययः ।
"गाङ्गेयः स्यात्पुमान् भीष्मे क्लीबं स्वर्णकशेरुणि" इति मेदिनी ॥ गोप्तव्यं रक्ष्यम् । चेकटः
दासीपुत्रः । तयोः । तथा रक्षणीयमात्रे । गुह्ये च । त्रि० । गोप्यः । पु० । गुप–
गोपने, रक्षणे च । यत्‌प्रत्ययः ॥ "गोप्यो दासीसुते पुंसि रक्षणीयेऽभिधेयवत्" इति
मेदिनी ॥ गातव्यः गायनं गायनकर्म्म तयोः । तथा गीतौ च । गेयः । त्रि० । गै–गायने ।
कर्तरि यत्प्रत्ययः । भावे कर्म्मणि वा यत्प्रत्ययः । "गेयन्तु गीते गेयः स्याद्गातव्ये गायने
त्रिषु" इति मेदिनी ॥ अस्वैरी स्वैरभावरहितः । आयत्तः । पक्षः स्वपक्षः तयोः । तथा गृहा-
सक्ते खगे । मृगे च मलद्वारे । वेदोदितकर्मप्रयोगज्ञापके गोभिलसूत्रादौ ग्रन्थभेदे । गृहभवे व-
स्तुनि । त्रि० । गृह्यम् । न० । ग्रह–ग्रहणे, आदाने च । क्यप्‌प्रत्ययः । गृहे भवो वा ।
यत्प्रत्ययः । "गृह्यं गुदे ग्रन्थभेदे क्लीबं शाखापुरे स्त्रियाम् । गृहासक्तौ मृगादौ ना त्रिषु
चास्वैरिपक्षयोः" इति मेदिनी ॥ ३११ ॥</c>


;p{0200}
<v>चैत्यमायतने बुद्धबिम्बोद्देशकवृक्षयोः ।
चक्षुष्यं सुभगे चक्षुर्हिते स्त्रीकेतकेऽपि च ॥ ३१२ ॥</v>
<c>आयतने बुद्धादिवन्दनस्थाने । बुद्धबिम्बं बुद्धप्र-
तिमा, बुद्धविशेषो वा । उद्देशकः यज्ञस्थानम् । वृक्षः ग्रामादिप्रसिद्धो महावृक्षः, देवावासवृक्षो
वा । तयोः । तद्वत् जनानां सभास्थतरौ । चिताचिह्ने । जनसभायाम्‌ । जनानां विश्रामस्थाने ।
देवस्थाने च । चैत्यम् । न० । चित्याया इदमिति अण्‌प्रत्ययः । "चैत्यमायतने बुद्धबिम्बे नोद्देश-
पादपे" इति मेदिनी ॥ सुभगे प्रियदर्शने । चक्षुर्हिते नयनयोर्हिते । स्त्री० । केतके केतकीवृक्षे ।
तत्पुष्पे । "कतके" इति क्वचित् पाठः । अपिशब्दात् पुण्डरीकवृक्षे । रसाञ्जने । शोभाञ्जने ।
सौवीराञ्जने स्थलपद्मे । खर्परीतुत्थे । न० । कुलत्थिकायाम् । सुभगायाम् । अजशृङ्गायाम् ।
वनकुलत्थिकायां च । स्त्री० । चक्षुष्यम् । न० । चक्षुषे हितः । यत् प्रत्ययः । "चक्षुष्यः
केतके पुण्डरीकसंज्ञकपादपे । कुलत्थिकासुभगयोः स्त्रियामक्षिहितेऽन्यवत्" इति मेदिनी ॥ ३१२ ॥</c>


<v>युद्धे हट्टे च जन्यं स्याज्ज्या स्यान्मौर्व्यां क्षितावपि ।
जटायुर्गुग्गुलुद्रौ च त्रिवेद्यां त्रितये त्रयी ॥ ३१३ ॥</v>
<c>युद्धे संग्रामे । हट्टे क्रयविक्रयस्थाने । प्रतिहट्टपथे घरट्टजात्" इति नैषधम् । चकारात् जायमाने ।
जनके । उत्पाद्ये । नवोढाज्ञातिमित्रभृत्यस्निग्धेषु । त्रि० । परीवादे । प्रीतौ । देहे । पु० । जनने ।
न० । मातृवयस्यायाञ्ज । स्त्री० । जन्यम् । त्रि० । स्यादित्यन्वयः । जन–जनने । कर्तरि यत्-
प्रत्ययः । अथवा । जन्‌–जनने । णिच्‌यत्‌प्रत्ययौ । जनीं वधूं वहति नयति वा । यत् प्रत्य-
यश्च । "जन्यं हट्टे परीवादे संग्रामे च नपुंसकम्" इति मेदिनी । मौर्व्यां धनुषो गुणे । क्षितौ भूमौ । अपि-
शब्दात् मातरि च । ज्या । स्त्री० । स्यादित्यन्वयः । ज्या–जरायाम् । अङ्‌प्रत्ययः । "ज्या मातरि वसु-
धायां मौर्व्याम्" इति मेदिनी ॥ गुग्गुलुद्रौ गुग्गुलुतरौ । चकारात् स्वनामाख्याते खगभेदे च । जटा-
युः । पु० । जटां याति या–गतौ । कुः प्रत्ययः । जद–संहतौ । अच्‌प्रत्ययः । जटं संहतमायुरस्य
वा । क्वचित्तु "कूटायुः" इति पाठः । "जटायुः पुंसि सम्पातेः कनीयसि च गुग्गुलौ" इति
मेदिनी । त्रिवेद्याम् ऋगादिवेदत्रये । "त्रयीव नीताङ्गगुणेन विस्तरम्" इति नैषधम् । त्रितये त्रित्वस-
ङ्ख्यायाम् । "ऋणत्रयमपाकृत्य" इति मनुः । स्त्रीत्वपक्षे "असौ नरशिखित्रयी" इति माघः ।
तथा त्रित्वसङ्ख्याविशिष्टे । त्रि० । ब्रह्मादिमूर्त्तित्रये । पुरन्ध्याम् । सुमतौ । सोमराजीवृक्षे च
त्रयी । स्त्री० । त्रयाणामवयवः । त्रयोऽवयवा येषां वा । अयच्‌प्रत्ययः । "त्रयी त्रिवेद्यां
त्रितये न" इति मेदिनी ॥ ३१३ ॥</c>


;p{0201}
<v>निन्द्ये वस्त्रगृहे दूष्यं दस्युस्तस्करवैरिणो ।
भेषजे द्रुविकारे च द्रव्यं भव्ये च पित्तले ॥ ३१४ ॥</v>
<c>निन्द्ये निन्दनीये । वस्त्रगृहे वस्त्रनिर्मिते गृहे । तथा दूष-
णीये । त्रि० । "दूष्यं वचो मम पुनर्निपुणं विभाव्य" इति शिरोमणिः । कक्षायाम् । गज-
मध्यबन्धनरज्ज्वांच । स्त्री० । दूष्यम् । न० । दुष–वैकृत्ये । णिच्‌यच्‌प्रत्ययौ । "दुष्यं त्रिषु
दूषणीये क्लीबं वस्त्रे च तद्गृहे" इति मेदिनी ॥ तस्करः चौरः । वैरी रिपुः । तयोः । तथा
महासाहसिके च । दस्युः ॥ पु० । दस–उत्क्षेपे । युच्‌प्रत्ययः । नानादेशः । "दस्यु-
श्चौरे रिपौ पुंसि" इति मेदिनी ॥ भेषजे औषधे । द्रुविकारे वृक्षविकारे । भव्ये योग्ये, भाविनि
च । पित्तले ताम्रादिजाते धातुभेदे । चकारात् वित्ते । जतुनि । विनये । मद्ये । न्यायोक्तेषु
पृथिव्यादिषु गुणवत्सु नवसु । व्याकरणोक्ते लिङ्गसङ्ख्यान्वयिनि पदार्थे । विलेपने । तत्सम्ब-
न्धिनि च । द्रव्यम् । त्रि० । द्रु–गतौ । यत् प्रत्ययः । द्रोर्वृक्षस्य विकारः । तस्येदं वा । यत्‌-
प्रत्ययः । "द्रव्यं तु पित्तले वित्ते पृथिव्यादौ विलेपने । क्लीबे च भेषजे भव्ये द्रुविकारे च
वाच्यवत्" इति मेदिनी ॥ ३१४ ॥</c>


<v>द्वितीया तिथिभित्पत्न्योः पार्थेऽग्नौ च धनञ्जयः ।
निकायो सङ्घनिलयो नित्ये सततशाश्वते ॥ ३१५ ॥</v>
<c>तिथिभिद् चन्द्रस्य द्वितीयकला क्रियारूपस्थितिविशेषः ।
पत्नी ऊढा योषित् । तयोः । तथा द्वयोः पूरणे । द्वितीये भागे च । द्वितीया । स्त्री० पु०
न० । द्वयोः पूरणः । तीयः प्रत्ययः । "द्वितीया तिथिभित्पत्न्योः पूरणे तूभयोस्त्रिषु"
इति मेदिनी ॥ पार्थे अर्ज्जुने । अग्नौ । चकारात् नागभेदे । पोषणकरे देहव्यापिवायौ । ककु-
भवृक्षे । चित्रकवृक्षे च । धनञ्जयः । पु० । धनं जयति । जि–जये । खच्‌प्रत्ययः । मुमा-
गमश्च । "धनञ्जयोऽर्ज्जुने वह्निनागभिद्देहमारुते" इति मेदिनी ॥ सङ्‌घः समानधर्मप्राणि-
समूहः । निलयः निवासः । तयोश्च । निकायः । पु० । निपूर्वचि–चयने । घञ्‌प्रत्ययः
कुत्वञ्च । "निकायस्तु पुमान् लक्षे सधर्मिप्राणसंहतौ" इति मेदिनी ॥ सततं निरन्तरम् ।
शाश्वतमन्वहं तयोः । तथा अहरहः क्रियमाणत्वेन विधिबोधिते । प्रत्यवायसाधनाभावप्रतियो-
गिनि कर्म्मणि । अविच्छिन्नपरम्पराके । उत्पत्तिविनाशरहिते । कालत्रयस्थे वस्तुनि । त्रि० ।
समुद्रे च । पु० । नित्यम् । न० । नियमेन नियतं वा भवम् । त्यप् प्रत्ययः । "नित्यं
स्यात्सततेऽपि च । शाश्वते त्रिषु" इति मेदिनी ॥ ३१५ ॥</c>


<v>पर्य्यायः स्यात्प्रकारेऽपि प्रायो ना भूयतुल्ययोः ।
पथ्यं हितेऽभया पथ्या पानीयं पेयनीरयोः ॥ ३१६ ॥</v>
<c>प्रकारे सादृश्ये । द्रव्यधर्म्मभेदे
वा । अपिशब्दात्‌ अनुक्रमे । अवसरे । निर्माणे । समानार्थबोधके शब्दे च । पर्यायः ।
पु० । स्यादित्यन्वयः । परिपूर्वः इण–गतौ । घञ्‌प्रत्ययः । "अथ पर्यायः प्रकारेऽवसरे क्रम" इति
मेदिनी ॥ भूयः बाहुल्यः । तुल्यः सादृश्यः । तयोः तथा भृत्यौ । अनशनमृत्यौ च । "प्रायेण
सामग्र्यविधौ च" इति कुमारः । प्रायः । पु० । प्रपूर्वः अय–गतौ । इण–गतौ वा । घञ्‌
प्रत्ययः । अच्‌प्रत्ययो वा । "प्रायो मरणानशने मृत्यौ बाहुल्यतुल्योः" इति मेदिनी । हिते हित-
कारके । अभया हरीतकी, तद्वृक्षो वा । तत्र । स्त्री० । तथा चिकित्सोपयोगिनि रोगिसेव्ये
वस्तुनि । वन्द्याकर्कोट्याञ्च । पथ्यम् । त्रि० । पथेचिकित्सानुसारिमार्गाय हितम् । यत्‌प्रत्ययः ।
"पथ्या स्त्री हरीतक्यां हिते त्रिषु" इति मेदिनी ॥ पेयं पातव्यम् । नीरं जलम् । तयोः । तथा
रक्षितव्ये च । त्रि० । पानीयम् । न० । पीयते यत् । पा–पाने । अनीयरप्रत्ययः । "पानी-
यन्तु जले क्लीबं पातव्ये वाच्यलिङ्गकम्" इति मेदिनी ॥ ३१६ ॥</c>


;p{0202}
<v>पौलस्त्यौ रावणश्रीदौ स्वर्गलाभौ फलादयौ ।
ब्राह्मण्यं ब्रह्मसङ्घेऽपि बालेयौ मृदुगर्द्दभौ ॥ ३१७ ॥</v>
<c>रावणः प्रसिद्धः । श्रीदः
कुबेरः । तयोः । तथा शूर्पनखायाम् । स्त्री० । पौलस्त्यः । पु० स्त्री० । पुलस्तस्याऽपत्यम् ।
यञ्‌प्रत्ययः । "पौलस्त्यस्तु कुबेरे स्याद्दशग्रीवेऽपि पुंस्ययम्" इति मेदिनी । स्वर्गः देवलोकः ।
लाभः फलोत्पत्तिः । प्राप्तो वा । तयोः । तथा हर्षे च । फलोदयः । पु० । फलस्य उदय
इति षष्ठीतत्पुरुषः । "फलोदयः पुमान् लाभे त्रिदिवेशालयेऽपि च" इति मेदिनी । ब्रह्मसङ्‌घे
विप्रसमूहे । अपिशब्दात् ब्राह्मणधर्म्मे । विप्रत्वे च । ब्राह्मण्यम् । न० । ब्राह्मणानां समूहः ।
भावो वा । ष्यञ्‌प्रत्ययः । क्वचित्तु ब्राह्मण्यमिति पाठः । "ब्राह्मण्यं ब्राह्मणत्वे च समूहे च
द्विजन्मनाम्" इति मेदिनी । मृदुः कोमलः । गर्द्दभः रासभः तयोः । तथा दैत्यभेदे । बालहिते ।
अङ्गारवल्लर्य्यांच । बालेयः । पु० । बलेरपत्यं बलये हितं वा । ढक्‌प्रत्ययः । "बालेयो
गर्द्दभे पुंसि मृदौ बालहिते त्रिषु" इति मेदिनी ॥ ३१७ ॥</c>


<v>वीर्य्यं प्रधानधातौ च भयं भीकुब्जपुष्पयोः ।
अनधीनेऽसहाये च भुजिष्यो हस्तसूत्रके ॥ ३१८ ॥</v>
<c>प्रधानधातौ देहस्थे चरमधातौ शुक्रे । चका-
रात् बले । पराक्रमे । प्रभावे । तेजसि । दीप्तौ च वीर्य्यम् । न०। वीर–प्रयत्ने । यत्-
प्रत्ययः । वीरस्य भावो वा । यत्‌प्रत्ययः । "वीर्य्यं शुक्रे प्रभाते च तेजः सामर्थ्ययोरपि" इति
मेदिनी ॥ भीर्भीतिः । कुब्जपुष्पं कुब्जकप्रसूनं तयोः । तथा भयहेतौ । दैत्यात्मके । स्वानिष्ट-
सम्भावनरूपे वा । चित्तवृत्तिभेदे । नाटकप्रसिद्धे रसभेदे च । भयम् । न० । विभेत्यस्मात् ।
भी–भये । अच्‌प्रत्ययः । "भयं प्रतिभये घोरे प्रसूने कुब्जकस्य च" इति मेदिनी ॥ अनधीने
स्वतन्त्रे । असहाये दासे । हस्तसूत्रके करसूत्रे । चकारात् रोगे । दास्याम् । वेश्यायाञ्च । स्त्री० ।
भुजिष्यः । पु० । भुज–भक्षणे । किष्यन्‌प्रत्ययः । "भुजिष्यस्तु स्वतन्त्रे च हस्तसूत्रकदासयोः"
इति मेदिनी ॥ ३१८ ॥</c>


;p{0203}
<v>स्यान्माया शाम्बरीबुद्ध्योर्दैत्यशिल्प्युष्ट्रयोर्मयः ।
ययुरश्वे क्रतुहये रूप्यं त्रिषु सुरूपके ॥ ३१९ ॥</v>
<c>शाम्बरी माया । बुद्धौ बुद्धमाता शुद्धोदनराज्ञः महिषी । तयोः । तथा छद्मनि ।
कापट्ये । इन्द्रजालादौ । मिथ्या बुद्धिहेतुत्वज्ञानभेदे । कृपायाम् । दम्भे । लक्ष्म्याम् । ईश्वरस्योपाधौ
अघटनघटनसाधिकायां शक्तौ च । माया । स्त्री० । स्यादित्यन्वयः । मा–माने । शब्दे वा । यः
प्रत्ययः । नैत्वम् ।"माया स्यात् शाम्बरीबुद्ध्योः" इति मेदिनी ॥ दैत्यशिल्पी दानवभेदः । उष्ट्रः
करभः । तयोः तथा अश्वतरे च । मयः । पु० । मय–गतौ । अच् प्रत्ययः । "मयः शिल्पिनि
दैत्यानां करभेऽश्वतरेऽपि च" इति मेदिनी ॥ अश्वे हयमात्रे । क्रतुहये अश्वमेधीये तुरङ्गमे चाययुः ।
पु० । या–गतौ । कुः प्रत्ययः । द्वित्वञ्च । "ययुः पुमानश्वमेधतुरङ्गे च तुरङ्गमे" इति मंदिनी ।
सुरूपके सुन्दरे ॥ ३१९ ॥</c>


<v>आहतस्वर्णरजते रजते च नपुंसकम् ।
वत्से बले बुधे रौहिणेयोऽथ श्लेषवाद्ययोः ॥ ३२० ॥</v>
<c>आहतस्वर्णरजते अलङ्कारादि निर्म्माणाय आहन्यमाने स्वर्णे रजते च ।
न० । रजते रजतमात्रे च । रूप्यम् । त्रि० । रूपाय आहन्यते स्वर्णादि । यत्‌प्रत्ययः ।
स्वार्थे यत्‌प्रत्ययश्च । "रूप्यं स्यात् सुन्दरे त्रिषु । आहतस्वर्णरजते रजते च नपुंसकम्" इति
मेदिनी ॥ वत्से गोवत्से बले बलरामे बुधे बुधग्रहे । तथा मरकतमणौ च । न० । रौहि-
णेयः । पु० ।  रोहिण्यां भवः । ढक्‌प्रत्ययः । "रौहिणेयोऽन्यवद्वत्से ना बुधे च हलायुधे"
इति मेदिनी ॥ अथ अनन्तरम् । श्लेषः संश्लेषः । विनाशो वा । वाद्यः नृत्यगीतवाद्यानामेकता-
रूपः साम्यः । तयोः । तथा । सर्वभूतक्षयकरे प्रलयकाले । ईश्वरे च । लयः । पु० ।
ली–श्लेषे । अच्‌प्रत्ययः । "लयो विनाशे संश्लेषे साम्ये तौर्यत्रिके मतम्" इति मेदिनी ॥ ३२० ॥</c>


<v>लयो युक्ते च लभ्यं स्याद्विषयौ देशगोचरौ ।
वर्गप्रस्थानयोर्व्रज्या वदान्यस्त्यागवान् सुवाक् ॥ ३२१ ॥</v>
<c>युक्ते उचिते । मिलिते वा चकारात् लब्धव्ये च । लभ्यम् । न० । स्यादित्यन्वयः । लभ
प्राप्तौ । क्यप्‌प्रत्ययः । "लभ्यं युक्ते च लब्धव्ये" इति मेदिनी ॥ देशः कुरुपञ्चालादयः प्रसि-
द्धजनपदाः । स्थानमात्रं वा । गोचरः इन्द्रियगोचरः शब्दादिः । तयोश्च । विषयः । पु० ।
विषिण्वन्ति स्वात्मकतया विषयिणं निरूपयन्ति सम्बध्नन्ति वा । विपूर्वः पि–बन्धे । अच्‌प्र-
त्ययः । "विषयो गोचरे देशे तथा जनपदेऽपि च" इति मेदिनी ॥ वर्गः समानधर्मसमूहः ।
प्रस्थानं गमनं तयोः । तथा पर्य्यटने । जिगीषोर्युद्धार्थप्रमाणे च । व्रज्या । स्त्री० ।
व्रज–गतौ । संस्कारे च । क्यप्‌प्रत्ययः । "नृत्ये च व्रज्या प्रस्थाने वर्गे पर्यटनेऽपि च" इति
मेदिनी ॥ त्यागवान् भूरिदानशीलः । सुवाक् सुन्दरवाची । तयोश्च । वदान्यः । पु० । वद–
वाक्ये । अन्यः प्रत्ययः । पृषोदरादित्वात् साधुः । वा दीर्घः । "वदान्यो दानशौण्डे च चारु-
वादिनि वाच्यवत्" इति मेदिनी ॥ ३२१ ॥</c>


;p{0204}
<v>स्त्री मल्यां निर्जने शून्यं शौर्य्यं चारभटी बलम् ।
शाण्डिल्यो मुनिमालूरौ सौरभ्यं चारुताऽपि च ॥ ३२२ ॥</v>
<c>मल्ल्यां मल्लिकायाम् । स्त्री० । क्वचित्तु नल्याम्
इति पाठः । निर्ज्जने जनाभावस्थाने । तथा आकाशे । बिन्दुमात्रे । अभावे । असम्पूर्णे । ऊने
तुच्छे च । शून्यम् । त्रि० । शूनायै प्राणिवधाय हितं रहस्यस्थानत्वात् । यत्‌प्रत्ययः ।
"शून्यं स्यान्निर्जने वाच्यलिङ्गं नल्यान्तु योषिति" इति मेदिनी ॥ आरभटी नाट्यरचनाभेदः । बलं
शक्तिः । तयोः । तथा वीर्य्ये च शौर्यम् । न० । शूरस्य भावः । ष्यञ्‌प्रत्ययः । "शौर्यमारभटी
शक्तयौ" इति मेदिनी ॥ मुनिः गोत्रप्रवर्त्तकभक्तिशास्त्रकारको मुनिभेदः । मालूरः बिल्वः । तयोः ।
तथा वह्निभेदे च । शाण्डिल्यः । पु० । शण्डिलस्यापत्यम् । यञ्‌प्रत्ययः । "शाण्डिल्यः
पावकान्तरे मुनिभेदे च मालूरे" इति मेदिनी ॥ चारुता मनोहरता । तत्र च । अपिशब्दात्‌
सौगन्धे । गुणगौरवे च । सौरभ्यम् । न० । सुरभेर्भावः । अण्‌ प्रत्ययः । सुरभिरस्या-
स्तीति । अण्‌प्रत्ययो वा । "सौरभ्यन्तु मनोज्ञत्वे सौगन्धे गुणगौरवे" इति मेदिनी ॥ ३२२ ॥</c>


<v>सौम्यो बुधग्रहे पुंसि वाच्यवन्नीचबोधने ।
साध्या देवाः फलं साध्यं स्थेयौ नेतृपुरोहितौ ॥ ३२३ ॥</v>
<c>बुधग्रहे बुधे । नीचबोधने । त्रि० । तथा सोमदेवताके । स्त्री० । मनोहरे । प्रियदर्शने ।
अनुग्रे । वृषादिसमराशौ । उडुम्बरवृक्षे । सोमपायिनि विप्रे च । सौम्यः । पु० । सोमो
देवतास्य ट्यण्‌ प्रत्ययः । "सौम्यो ज्ञे ना त्रिष्वनुग्रे मनोज्ञे सोमदैवते" इति मेदिनी ॥ देवाः
द्वादशसङ्ख्यकाः गणदेवताः । यथा "मनो मन्ता तथा प्राणो नरोपानश्च वीर्य्यवान् ।
निर्भयो नरकश्चैव दंशो नारायणो वृषः । प्रभुश्चेति समाख्याताः साध्या द्वादश देवता" इति ।
फलं साधनीयम् । तस्मिन् । त्रि० । तथा विष्कम्भादिषु योगेषु एकविंशे योगे । अष्टादश-
विवादेषु प्रमाणादिना उद्भाव्ये पदार्थे । व्यवहारे साधनार्हे प्रातज्ञेये पक्षे । पु० । यथा "प्रति-
ज्ञादोषनिर्मुक्तं साध्यं सत्कारणान्वितम् । निश्चितं लोकसिद्धञ्च पक्षं पक्षविदो विदुः" इति ।
अनुमित्या साधनीये वह्न्यादौ यथा वह्निमान् धूमात्" इत्यादौ सिषाधयिषितः वह्निः साध्यः
संस्कार्ये तन्त्रोक्ते मन्त्रमात्रे । ग्राह्यमन्त्रस्य स्वानुकूलता ग्राहकचक्रस्थे द्वितीयपञ्चमादिके ।
"सिद्धिः साध्यः सुसिद्धोऽरिः क्रमाज्ज्ञेया मनीषिभिः" इत्युक्तेः मन्त्रभेदे च । साध्या । स्त्री० ।
सिध–सिद्धौ । पु० । णिच्‌ यत्‌प्रत्ययौ । "साध्यो योगान्तरे शरे । गणदेवविशेषे च साध-
नीये तु वाच्यवत्" इति मेदिनी ॥ नेता विवादे संशयनिर्णायकः । पुरोहितः प्रसिद्धः । क्वचित्‌
पुरोधः इति पाठः । तयोः । तथा स्थिरे च । स्थेयः । पु० । स्थीयते विवादनिर्णायकत-
याऽसौ । स्था–गतिनिरोधे । यत्‌प्रत्ययः । "स्थेयो विवादपक्षस्य निर्णेतरि पुरोहिते" इति
मेदिनी ॥ ३२३ ॥</c>


<v>ना शैले सह्यमारोग्ये सामर्थ्यं शक्तियोग्यते ।
एकद्व्यादौ विचारे च सङ्ख्या क्लीबे च संयुगे ॥ ३२४ ॥</v>
<c>शैले ....???.......???.......???.......???.......???
 "तत्रार्थे सह्यमकरोत्‌" इति पुराणम् । साम्ये माधुर्य्ये । सोढव्ये । त्रि० । सह्यम् । न० ।
सहायस्य भावः । यत्‌प्रत्ययः । निपातनात् साधुः । कर्म्मणि यत्‌प्रत्ययो वा । "सह्यं
शैलान्तरे पुमान् । सोढव्ये वाच्यलिङ्गः स्यादारोग्ये तु नपुंसकम्" इति मेदिनी ॥
शक्तिर्देहजं बलम् । योग्यता । उचितत्वं तयोः । तथा सङ्गतार्थतायाञ्च । सामर्थ्यम् ।
न० । समर्थस्य भावः ष्यञ् प्रत्ययः । "सामर्थ्यं योग्यतायां स्याच्छक्तावपि नपुंसकम्" इति
मेदिनी ॥ एकद्‌व्यादौ द्रव्याश्रिते एकत्वद्वित्वादौ गुणभेदे । स्त्री० । विचारे तत्त्वनिर्णये । संयुगे
युद्धे । चकारात् बुद्धौ च । सङ्ख्या । स्त्री० । न० । सङ्ख्यायते परम्परनामोच्चारणं क्रिय-
तेऽत्र । सम्पूर्वः ख्या–कथने । घञर्थे कः प्रत्ययः । "सङ्खं समिति सङ्ख्या स्यादेकद्‌व्यादि-
विचारयोः" इति मेदिनी ॥ ३२४ ॥</c>


;p{0205}
<v>हिरण्यं रेतसि स्वर्णे मानभेदे वराटयोः ।
उरस्यपि च बुक्कायां हृदयं मानसेऽपि च ॥ ३२५ ॥</v>
;c{इति यान्ताः ॥}
<c>रेतसि शुक्रे । स तु पुंसो रक्तादिपरिपाकजन्यो देहस्थो
मज्जहेतुकश्चरमधातुः । स्वर्णे कनके । मानभेदः परिमाणविशेषः । वराटः खर्परः तयोः । तथा
धुस्तूरे । अक्षये । द्रव्ये । अकुप्ये । रजते । धने च । हिरण्यम् । न० । हिरणमेव स्वार्थे
यत्‌प्रत्ययः । "हिरण्यं रेतसि द्रव्ये शातकुम्भवराटयोः । अक्षये मानभेदे च स्यादकुप्ये नपुं-
सकम्" इति मेदिनी । उरसि वक्षसि । बुक्कायां हृदयस्थे मांसपिण्डे । मानसे मनसि । अपिशब्दात्
परब्रह्मणि च । "हृद्ययं तस्माद्धृदयम्" इति श्रुतिः । हृदयम् । न० । हृ–हरणे । कयन्‌प्रत्ययः ।
दुगागमश्च । हृत् एति इण–गतौ । अच्‌प्रत्ययो वा । "हृदयं मानसे बुक्कोरसोरपि नपुंस-
कम्" इति मेदिनी ॥ ३२५ ॥ इति यकारान्ताः समाप्ताः ॥</c>


<v>अङ्कुरो रोम्नि रुधिरे वारिण्यभिनवोद्भिदि ।
अमरा नाभिनालायां गुडूच्यामप्यथाम्बरम् ॥ ३२६ ॥</v>
<c>अथ रान्तानाह ॥ रोम्नि देह-
जाते अङ्कुराकारे केशतुल्ये पदार्थे लोम्नि । रुधिरे शरीरस्थे रसपाकजन्ये धातुभेदे । वारिणि
जले । अभिनवः । बीजादभिनवोत्पन्नः । उद्भिद् मृत्तिकामुद्भिद्य जातस्तृणवृक्षादिः । तयोश्च ।
अङ्कुरः । पु० । न० । अङ्क–सङ्ख्याकरणे । चिह्नयुक्तकरणे च । उरच्‌प्रत्ययः । "अङ्कुरो
रुधिरे लोग्नि पानीयेऽभिनवोद्भिदि" इति मेदिनी ॥ नाभिनालायां जरायौ दूर्वायाम् । गुडूच्यां
छिन्नरुहायाम् । सा हि छिन्नाऽपि पुनः पुनः प्ररोहति सहसा न म्रियते अपिशब्दात्‌ स्थूणा-
याम् । देवनगर्याममरावत्याम् । घृतकुमार्य्याम् । वटवृक्षे च । अमरा । स्त्री० । मृ–मृतौ ।
पचाद्यच् प्रत्ययः । नञ्‌तत्पुरुषः । "अमरस्त्रिदशेष्यस्थिसंहारे कुलिशद्रुमे । स्त्रीगुडूच्यमरा-
पत्योः स्थूणादूर्वाजरायुषु" इति मेदिनी ॥ अथ अनन्तरार्थवाची ॥ ३२६ ॥</c>


<v>नाकेऽतिगन्धद्रव्ये च स्यादऽस्त्रं रुधिराश्रुणोः ।
प्रस्तावेऽवसरो वर्षे चौष्ठे नीचेऽपि चाधरः ॥ ३२७ ॥</v>
<c>नाके स्वर्गे ।
आकाशे वा । अतिगन्धद्रव्ये स्वनामाख्यातगन्धद्रव्ये । चकारात् मर्म्मरशब्दयुक्ते वस्त्रे । अभ्रक-
धातौ च । अम्बरम् । न० । अबि–शब्दे । घञ्‌प्रत्ययः । अम्बः शब्दस्त राति धत्ते
अम्बशब्दोपपदात् रा–दाने । ग्रहणे वा । कः प्रत्ययः । "अम्बरं न द्वयोर्व्योम्नि सुगन्ध्यन्तर-
वस्त्रयोः" इति मेदिनी ॥ रुधिरं रक्तम् । अश्रुश्चक्षुर्जलम् । तयोश्च । अस्त्रम् । न० । अश्नुते
नेत्रं कण्ठं वा । अश–संहतौ । व्याप्तौ वा । रक्‌प्रत्ययः । क्वचित्तु अस्रमिति दन्त्यसकार-
पाठश्च । "अस्रः कोणे कचे पुंसि क्लीबमश्रुणि श्रोणिते" इति मेदिनी ॥ प्रस्तावे प्रसङ्गे । वत्सरे
च । चकारात्‌ जिज्ञासानिवृत्तये अवश्यवक्तव्ये । वर्षणे मन्त्रभेदे । क्रियास्थितियोग्यतासम्पाद-
करूपे कालिकेऽवकाशे च । अवसरः । पु० । अवपूर्व–सृ–गतौ । अच्‌प्रत्ययः ।
"अथाऽवसरः पुमान् । प्रस्तावे मन्त्रभेदे च वर्षणे चाऽपि कीर्त्तितः" इति मेदिनी ॥ ओष्ठे दशन-
च्छदे । नीचे । अपिशब्दात् हीने । ऊर्ध्वे । तले च । अधरः । पु० । न ध्रियते । धृङ्‌–धारणे ।
अच्‌प्रत्ययः । नादितत्पुरुषः । "अवरस्तु पुमानोष्ठे हीनेऽनूर्ध्वेतु वाच्यवत्" इति मेदिनी ॥ ३२७ ॥</c>


;p{0206}
<v>श्रेष्ठेऽप्यग्रोऽवतारस्तु तीर्थेऽवतरणेऽपि च ।
गलहस्तेऽप्यर्धचन्द्रोऽकूपारः कमठेऽम्बुधौ ॥ ३२८ ॥</v>
<c>श्रेष्ठे अतिशयप्रशस्ते । अपिशब्दात् प्रधाने । अधिके । उपरिभागे शेषभागे । आलम्बने ।
पूर्वभागे । पलपरिमाणे । समूहे । प्रथमे च । त्रि० । अग्रः । पु० । न० । अङ्ग–चिह्नयुक्तकरणे ।
रक्‌प्रत्ययः । नलोपः । "अग्रं पुरस्तादुपरि परिमाणे पलस्य च । आलम्बने समूहे च प्राप्ते च स्या-
न्नपुंसकम्" इति मेदिनी ॥ तीर्थे पुष्करिण्यादेः सोपानपद्धतौ । अवतरणे नद्यादेरवरोहणे ।
अपिशब्दात् देवानामंशावेशवशेन प्रादुर्भावे च । अवतारः । पु० । अवपूर्वः तृ–तरणे ।
करणे घञ्‌प्रत्ययः । भावे घञ्‌प्रत्ययो वा । "अवतारोऽवतरणे पुष्करिण्यादितीर्थयोः" इति
मेदिनी ॥ गलहस्ते अपसारणार्थं गलेर्पिते हस्ते । अपिशब्दात् चन्द्रस्यार्द्धे । तदकारे नखक्षते ।
बाणभेदे । स्त्रीणां तिलकभेदे च । कृष्णत्रिवृति । स्त्री० । अर्द्धचन्द्रः । पु० । अर्द्धं चन्द्रस्य
एकादितत्पुरुषः । "अर्द्धचन्द्रो नखक्षते । गलहस्ते बाणभेदे कृष्णत्रिवृति तु स्त्रियाम्" इति
मेदिनी । कमठे कच्छपे । अम्बुधौ समुद्रे । तथा महापारे समुद्रे । दूरपारे सूर्य्ये च ।
अकूपारः । पु० । न कूपपूर्व ऋ–गतौ । अण्‌प्रत्ययः । नकुपूर्वः पृ–पूर्तौ । अण्‌प्रत्ययो
वा । दीर्घः । "उपलादावकूपारः कूर्म्मराजे महोदधौ" इति मेदिनी ॥ ३२८ ॥</c>


<v>अलातेऽस्त्री कुजेऽङ्गारः श्रेष्ठा वाच्यावनुत्तरौ ।
नक्रे चौरे चावहारः स्यादभ्रं व्योममेघयोः ॥ ३२९ ॥</v>
<c>अलाते अर्द्ध-
दग्धे अग्निसङ्क्रान्ते अग्निशून्ये वा काष्ठखण्डे । कुजे मङ्गलग्रहे । तथा रक्तवर्णे च । अङ्गारः ।
पु० । न० । अङ्ग–गतौ । आरण्‌ प्रत्ययः । "अङ्गारमुल्मुके न स्त्री पुँल्लिङ्गस्तु महीसुते" इति
मेदिनी ॥ श्रेष्ठः अत्यन्तप्रशस्तः । अवाच्यः उत्तरवाक्यरहितः । तयोः । तथा उत्तरभिन्ने च ।
स्त्री० । अनुत्तरः । त्रि० । नयादिपञ्चमीबहुव्रीहिः, षष्ठीबहुव्रीहिर्वा । नञ्‌तत्पुरुषश्च । "अनु-
त्तरं त्रिषु श्रेष्ठे प्रतिजल्पविवर्जिते" इति मेदिनी ॥ नक्रे ग्राहनामके जलजन्तुभेदे । चौरे
तस्करे । चकारात् युद्धादिविश्रामे । निमन्त्रितविप्रादिभ्यो देये द्रव्ये च । अवहारः । पु० ।
अवपूर्वः हृ–हरणे । कर्तरि णप्रत्ययः । भावे कर्मणि च । घञ्‌प्रत्ययः । "अवहारः पुमान् चौरे
द्यूतयुद्धादिविश्रमे" इति मेदिनी ॥ व्योम आकाशः । मेघो जलधरः । तयोः । तथा स्वर्णे धातुभेदे
च । अभ्रम् । न० । स्यादित्यन्वयः । अभ्र–गतौ । अच्‌प्रत्ययः । "अभ्रे मेघे च गगने
धातुभेदे च काञ्चने" इति मेदिनी ॥ ३२९ ॥</c>


;p{0207}
<v>हविर्वह्नी चाऽग्निहोत्रौ वृक्षे लघुनि चाऽगुरुः ।
शक्तो निरण्डश्चाण्डीरावङ्घ्रिः स्यात्पादमूलयोः ॥ ३३० ॥</v>
<c>हविर्मन्त्रकरणकव ह्निस्थापनपूर्वक होमादिः । वह्निः ।
अग्निहोत्रोऽग्निहविषोः" इति मेदिनी ॥ स्वनामाख्याते अगुरुचन्दने । अग्निहोत्रसम्बन्धित्वात्
वह्निः । तयोश्च । अग्निहोत्रः । पु० । अग्नौ हूयतेऽत्र । हु–होमे । अदने चात्रः प्रत्ययः ।
शिंशपावृक्षे । लघुनि गुरुभिन्ने । चकारात् उपदेशकशुन्ये च । त्रि० । अगुरुः । न गुरु-
र्यस्मादिति । नञ्‌बहुव्रीहिः । "अगुरु क्लीबं जोङ्गकशिंशपयोर्वाच्यवल्लघुनि" इति मेदिनी ॥
शक्तः समर्थः ॥ निरण्डः पुरुषः । अनिरण्ड इति क्वचित् पाठः । तयोः । अपिशब्दात्‌
पुरुषावयवे च । अण्डिरः । पु० । अण्डः पुमवयवभेदः अस्त्यस्येति । अण्डशब्दात् ईरन्-
प्रत्ययः । "अण्डीरः पुरुषे शक्ते" इति मेदिनी । "अण्डीरः शक्तनरयोः" इति हैमः । पादश्च-
रणम् । मूलं वृक्षादेर्मूलम् । तयोश्च । अङ्घ्रिः । पु० । अघ–गतौ । क्रिः प्रत्ययः । "अङ्घ्रि-
र्ना पादमूलयोः" इति मेदिनी ॥ ३३० ॥</c>


<v>आसारः स्यात्प्रसरणे वेगवृष्टौ सुहृद्बले ।
आरः शनैश्चरे भौमे इन्द्र आत्मनि वासवे ॥ ३३१ ॥</v>
<c>प्रसरणे प्रकृष्टगमने । वेगवृष्टौ धारासम्पाते । सुहृ-
द्बले मित्ररूपे सैन्ये । तथा सैन्यानां सर्वतो व्याप्तौ च । आसारः । पु० । आपूर्वः सृ–गतौ ।
वञ्‌प्रत्ययः । "आसारः स्यात्प्रसरणे वेगवृष्टौ सुहृद्बले" इति मेदिनी ॥ शनैश्चरे । शनि-
ग्रहे । भौमे मङ्गलग्रहे । तथा मधुराम्लफले वृक्षभेदे । पित्तले । कोणे । प्रान्तभागे । मुण्डलोहे
च । न० । आरः । पु० । ऋ–गतौ । घञ्‌प्रत्ययः । "आरा चर्म्मप्रभेदिन्यां पुंसि भौमे
शनैश्चरे" इति मेदिनी ॥ आत्मनि मनसि । देहे वा । वासवे देवाधिपे । तथा परमेश्वरे । इन्द्र-
दैवते ज्येष्ठानक्षत्रे । द्वादशार्कमध्ये अर्कभेदे । कुटकवृक्षे च । इन्द्रः । पु० । इदि–ऐश्वर्ये । रः
प्रत्ययः "इन्द्रः शक्रादित्यभेदे योगभेदान्तरात्मनि" इति मेदिनी ॥ ३३१ ॥</c>


<v>गौरीश्वरी शिवस्वामिकन्दर्पेष्वीश्वरः पुमान् ।
उदारौ दक्षिणस्थूलौ द्रुमे मेढ्रेऽप्युदुम्बरः ॥ ३३२ ॥</v>
<c>ईश्वरी पार्वती ।
तत्र । "शङ्खेन्दुकुन्दधवला ततो गौरी तु सा मता" इति । तथा अष्टवर्षायामसञ्जातरज-
स्कायां कन्यायाम् । "अष्टवर्षा भवेद्गौरी" इति । हरिद्रायाम् । दारुहरिद्रायाम् । गोरोचना-
याम् । प्रियङ्गौ । भूमौ । नदीभेदे । मञ्जिष्ठायाम् । श्वेतदूर्वायाम् । मल्लिकायाम् । तुलस्याम् ।
सुवर्णकदल्याम् आकाशमांस्याम् । रागिणीभेदे च । गौरी । स्त्री० । गौरशब्दात् ङीप्‌ च ।
"गौरी त्वसञ्जातरजः कन्याशङ्करभार्ययोः" इति मेदिनी ॥ शिवः महादेवः । स्वामी पतिः । कन्दर्पः
अनङ्गः । तेषु । बहुवचनात् आढ्ये । स्वामिनि च । त्रि० । ईश्वरः । पु० । ईश–ऐश्वर्ये ।
वरच्‌प्रत्ययः । "ईश्वरो मन्मथे शम्भौ नाऽढ्ये स्वामिनि वाच्यवत्" इति मेदिनी ॥ दक्षिणः
सर्वनायिकासु समानुरागे नायकभेदे । स्थूलः महान् । तयोः । तथा दातारि । सरले । गम्भीरे ।
असाधारणे च । उदारः । त्रि० । उद्‌आपूर्वः रा–दाने । ग्रहणे च । कः प्रत्ययः । "उदारो
दातृमहतोर्दक्षिणे चाऽभिधेयवत्" इति मेदिनी ॥ द्रुमे यज्ञाङ्गे वृक्षे । मेढ्रे पण्डके ।
अपिशब्दात्‌ ताम्रे । ग्रहावग्रहण्यां देहल्याम् । कुष्ठभेदे च । न० । उदुम्बरः । पु० ।
उं शम्भुं वृणोति । वृ–वरणे । खश् प्रत्ययः । उम्बरः उत्कृष्ट उम्बरः पृषोदरादित्वात्
साधुः । "उदुम्बरस्तु देहल्यां वृक्षभेदे च पण्डके । कुष्ठभेदेऽपि च पुमान् ताम्रे तु स्यान्न-
पुंसकम्" इति मेदिनी ॥ ३३२ ॥</c>


;p{0208}
<v>उग्रोत्यजे शिवेऽत्युच्चे उस्रो दीप्तौ गवि स्त्रियाम् ।
सिंहजटासु पुन्नागे बकुले नागकेशरे ॥ ३३३ ॥</v>
<c>अन्त्यजे क्षत्त्रियात् ऊढायां शूद्रायामुत्पन्ने संकीर्ण-
वर्णे । "रजकश्चर्म्मकारश्च नटो वरुड एव च । कैवर्त्तभेदभिल्लाश्च सप्तैते ह्यन्त्यजाः
स्मृताः" इति ॥ शिवे महादेवे । तथा वायुमूर्तिधारिणि शिवे । उग्रगुणत्वात् शोभाञ्जनवृक्षे ।
केरलदेशे । क्रूरसंज्ञके । "उग्रः पूर्वमघान्तका" इति ज्यौतिषोक्ते नक्षत्रसमुदाये । वत्सना-
भाख्ये विषे । न० । उत्कटे । त्रि० । वचायाम् । यवान्याम् । धन्याके । उग्रजातेः
स्त्रियाञ्च । स्त्री० । उग्रः । पु० । उच–समवाये । रक्‌प्रत्ययः । गथ्वान्तादेशः । "उग्रः
शूद्रासुते क्षत्राद्‌रुद्रे पुंसि त्रिपूत्कटे । स्त्री वचाक्षुद्रयोरुष्ट्री कर्कर्य्यां करभे पुमान्" इति मेदिनी ॥
अत्युच्चे उच्चतरे । दीप्तौ किरणे । सूर्य्यकिरणानां जलहेतुत्वात् रसवत्त्वम् । गवि वृषे । स्त्री० ।
तथा सुरभ्याम् । उपचित्रायाञ्च । स्त्री० । उस्रः । पु० । वसन्ति रसा अत्र । वस–निवासे ।
रक्‌प्रत्ययः । सम्प्रसारणञ्च । "उस्रो वृषे च किरणेऽप्युस्रार्ज्जुन्युपचित्रयोः" इति मेदिनी ॥
सिंहजटासु सिंहस्कन्धस्थायां जटायाम् । बहुवचनप्रयोगात् अश्वस्कन्धस्थेषु केशेषु च क्वचित्तु
सिंहसटासु इति पाठः । पुन्नागे स्वनामख्याते वृक्षे । बकुले बकुलवृक्षे । नागकेशरे स्वनामाख्याते
पुष्पवृक्षे । पु० ॥ ३३३ ॥</c>


<v>केशरः पुंसि किञ्जल्के न स्त्री हिङ्गुनि न द्वयोः ।
मक्षिकायामपि क्षुद्रा क्षुद्रः स्यात्कृपणे त्रिषु ॥ ३३४ ॥</v>
<c>किञ्जल्के । पु० न० । हिङ्गुनि । रामठे । निर्य्यासभेदे । न० ।
तथा हिङ्गुले । नीलकेशरवृक्षे । सुरानामगन्धद्रव्ये च । केशरः । पु० । के जले शीर्यते
शृ हिंसने भेदने च । अप्‌प्रत्ययः । एवं दन्त्यसकारान्तशब्दोऽपि एतेष्वर्थेषु दृश्यते । "केशरं
हिङ्गुले क्लीबं किञ्जल्के न स्त्रियां पुमान् । सिंहसटायां पुन्नागे बकुले नागकेशरे" इति मेदिनी ॥
मक्षिकायां मक्षिकामात्रे । अपिशब्दात् वेश्यायाम् । कण्टकार्याम् । सरवायाम् । चाङ्गेर्य्याम् ।
हिंसायाम् । गवेधुकायाञ्च । क्षुद्रा । स्त्री० । क्षुद–प्रेषणे । रक्‌प्रत्ययः । "क्षुद्रा व्यङ्गानटी-
कण्टकारिकासरघासु च । चाङ्गेरीवेश्ययोर्हिंसामक्षिकामात्रयोरपि" इति मेदिनी ॥ कृपणे व्यय-
कुण्ठे । त्रि० । तथा नीचे । क्रूरे । दरिद्रे । अल्पे । मूलग्राहिणि च । क्षुद्रः । त्रि० । स्या-
दित्यन्वयः । क्षुद–प्रेषणे । रक्‌प्रत्ययः । क्षुद्रः स्यादधमे क्रूरकृपणाल्पेषु वाच्यवत्" इति
मेदिनी ॥ ३३४ ॥</c>


;p{0209}
<v>कद्रुस्त्रिषु कडारे स्यात्कद्रुः स्त्री नागमातरि ।
नापितस्योपकरणे कोकिलाक्षेऽपि च क्षुरः ॥ ३३५ ॥</v>
<c>कडारे पिङ्गलवर्णे । तद्वति । नागमातरि । स्त्री० । तथा कश्यपपत्न्याम् ।
कद्रुः । पु० । कद–विह्वलीभावे, वैक्लवे च । रुः प्रत्ययः । "कद्रुस्त्रिषु स्वर्णपिङ्गे नागानां
मातरि स्त्रियाम्" इति मेदिनी ॥ नापितस्य क्षुरकर्म्मकारकस्य उपकरणे क्षुरकर्म्मादिभाण्डसमूहे
अस्त्रे च । कोकिलाक्षे स्वनामाख्याते वृक्षभेदे । अपिशब्दात् गोक्षुरे । महापिण्डीतके । बाणे ।
पश्वादीनां शफे च । क्षुरः । पु० । क्षुर–विलेखने । कः प्रत्ययः । क्षु–क्षुतौ । रक्‌प्रत्ययो
वा । "क्षुरः स्याच्छेदनद्रव्ये कोकिलाक्षे च गोक्षुरे" इति मेदिनी ॥ ३३५ ॥</c>


<v>भस्मकाचरसाः क्षाराः कारुः कारकशिल्पिनोः ।
कर्बुरो राक्षसे पापे कर्बुरं शबले जले ॥ ३३६ ॥</v>
<c>भस्मदेग्धगोमया-
दिविकारः । काचः क्षारजातमृत्तिकाभेदः । रसः क्षार इति नाम्नाख्यातो रसः । तेषु । तथा
लवणे । गुडे । धूर्त्ते । टङ्कणे । यवक्षारे । विड्लवणे । सर्ज्जिकाक्षारे च । क्षारः । पु० । क्षर–
संचलने । रः प्रत्ययः । "क्षारे रसान्तरे धूर्त्ते लवणे काचभस्मनोः" इति मेदिनी । कारकः करण-
शीलः । शिल्पी चित्रादिकर्म्मकरः । तयोः । तथा विश्वकर्म्मणि च । कारुः । त्रि० ।
कृ–करणे । उण्‌प्रत्ययः । "कारुर्विश्वकर्म्मणि ना त्रिषु कारकशिल्पिनोः" इति मेदिनी ॥
राक्षसे । पापे शट्याम् । शबले कर्बुरवर्णे । जले सलिले । न० । क्वचित् जने इति पाठः ।
तथा स्वर्णे । हरिताले च । न० । कर्बुरः । पु० । कर्ब–गतौ । उरः प्रत्ययः । "कर्बुरः
सलिले हेम्नि कर्ब्बुरः पापरक्षसोः" इति मेदिनी ॥ क्वचित् कर्बूर इति दीर्घोकारान्तपाठो
दृश्यते । तस्यार्थोऽप्येवम् ॥ ३३६ ॥</c>


<v>कारे पीडा बन्धशाले क्रूरौ कठिनभीषणौ ।
जम्बुद्वीपसहाकन्याः कुमार्योऽथाश्ववारके ॥ ३३७ ॥</v>
<c>पीडा व्यथा । बन्धशाला बन्धनागारम् । तयोः । तथा
बन्धने । दूत्याम् । वीणाधःस्थकाष्ठमयदण्डे । सुवर्णकारिकायाञ्च । कारा । स्त्री० । कृ–
हिंसने । भिदादित्वात् अङ्‌प्रत्ययः । निपातनात्‌ दीर्घश्च । "कारा दूत्यां प्रसेवके । बन्धने
बन्धनागारे हेमकारिकयोरपि" इति विश्वः । कठिनः निष्ठुरः । भीषणः निर्दयः, घोरो वा ।
तयोः । तथा परद्रोहकारिणि । नृशंसे । उष्णे । रक्तकरवीरे । श्येनखगे । कङ्कपक्षिणि ।
ज्योतिषोक्ते रविकुजशनिराहुकेतुरूपे ग्रहे । पूर्वात्रयभरणीमघारूपे नक्षत्रे च क्रूरः । त्रि० ।
कृत–छेदे, वेष्टे वा । रक्‌प्रत्ययः । धातोः क्रूआदेशश्च । "क्रूरस्तु कठिने घोरे नृशंसेऽप्यभिधेय
वत्" इति मेदिनी । जम्बुद्वीपः प्रसिद्धः । सहा घृतकुमारी । कन्या अनूढा । "सम्प्राप्ते द्वादशे वर्षे
कुमारीत्यभिधीयते" इति । एतेषु । तथा नवमल्लिकायाम् । अपराजितायाम् । वन्ध्याकर्कोट्याम् ।
स्थूलैलायाम् । नदीभेदे । श्यामापक्षिणि च । कुमारी । स्त्री० । कुमारशब्दात् ङीप्‌प्रत्ययः ।
"कुमारी शैलतनया नवमाल्योर्नदीभिदि । सहाऽपराजिताकन्याजम्बुद्वीपेषु च स्त्रियाम्" इति
मेदिनी ॥ अथ अनन्तरार्थद्योतकः । अश्ववारके अश्वारोहिणि ॥ ३३७ ॥</c>


;p{0210}
<v>बालके कार्त्तिकेये च कुमारो भर्तृदारके ।
कलिकारस्तु धूम्याटे करञ्जे पीतमस्तके ॥ ३३८ ॥</v>
<c>बालके पञ्चव-
र्षीये बालके । कार्त्तिकेये स्कन्दे । भर्तृदारके नाट्योक्तौ राजकुमारे, युवराजे वा । चकारात् शुके
पक्षिणि । सिन्धुनदे । वरुणवृक्षे च । कुमारः । पु० । कुमारयति क्रीडयति, कौमारयति
दुष्टान् वा । कुमार–केलौ । अच्‌प्रत्ययः । कुत्सितो मारो यस्मादिति । "कुमारः स्याच्छुके
स्कन्दयुवराजेऽश्ववारके । बालके वरुणद्रौ ना न द्वयोर्जात्यकाञ्चने" इति मेदिनी ॥ धूम्याटे
स्वनामाख्याते पक्षिणि । करञ्जे पूतिकरञ्जे । पीतमस्तके पीतवर्णमस्तकयुक्ते च । कलिकारः ।
पु० । कलिं करोति । कृ–करणे । अण्‌ प्रत्ययः । "कलिकारस्तु धूम्याटे करञ्जे पीतमस्तके"
इति मेदिनी ॥ ३३८ ॥</c>


<v>सिद्धस्थानेऽपि च क्षेत्रं कर्करौ दृढदर्पणौ ।
शिंशपायां कृष्णसारः स्नुह्याञ्चाऽथोत्पलेऽपि च ॥ ३३९ ॥</v>
<c>सिद्धस्थाने पुण्यफलसाधनयोग्यस्थाने । अपिशब्दात् इन्द्रिये । देहे । अन्तः-
करणे । इन्द्रियादिसङ्घाते । "इन्द्रियाणि दशैकं च पञ्च चेन्द्रियगोचराः । इच्छा द्वेषः सुखं
दुःखं सङ्‌घातश्चेतना धृतिः" । एतत्क्षेत्रमिति परैरुक्तभ्‌ । सस्याद्युत्पत्तिस्थाने केदारे । कलत्रे ।
मेषादिद्वादशराशिषु च । क्षेत्रम् । न० । क्षि–गतौ, हिंसायां वा । ष्ट्रन्‌प्रत्ययः । "क्षेत्रं शरीरे
केदारे सिद्धस्थानकलत्रयोः" इति मेदिनी ॥ दृढः कठिनः । दर्पणः आदर्शः । तयोः । तथा
चूर्णपाषाणखण्डे कङ्करे । मुद्गरे च । कर्करः । पु० । कर्क–हासे । अरन्‌प्रत्ययः । कर्कं हासं
राति । रा–आदाने । कः प्रत्ययो वा । "कर्करो भाण्डभेदे ना दर्पणे कठिने त्रिषु" इति मेदिनी ॥
शिंशपायां शिंशपावृक्षे । स्नुह्या स्नुहीवृक्षे । चकारात् भृगविशेषे च । कृष्णसारः । पु० ।
कृष्णः सारोऽस्येति बहुव्रीहिः । "कृष्णसारा शिंशपायां पुंसि स्नुह्यां भृगान्तरे" इति मेदिनी ॥ अथ
अनन्तरार्थवाची । उत्पले नीलोत्पले । अपिशब्दात् कर्णाभरणे । एतेषां पुष्पैः स्त्रीकर्णस्य भूषा
इति लोकोक्तिः । शिरीषवृक्षे । अशोकवृक्षे च ॥ ३३९ ॥</c>


<v>कर्णपूरः कुबेरस्तु नन्दीवृक्षैकपिङ्गयोः ।
शट्याञ्च शूकशिम्ब्याञ्च कच्छूरा पामने त्रिषु ॥ ३४० ॥</v>
<c>कर्णपूरः । पु० । कर्णं पूरयति । पूर–
पूर्तौ प्रीणने च । अण्‌प्रत्ययः । "कर्णपूरः शिरीषे स्यान्नीलोत्पलवतंसयोः" इति मेदिनी ॥
नेत्रो जातः । पुनः शिवप्रसादात्तच्चक्षुषः पिङ्गलत्वं जातम् इति पुराणकथा । तयोः । कुश‌-
रीरे कुत्सिते शरीरे । "कुत्सायां क्विति शब्दोऽयं शरीरं बेरमुच्यते । कुबेरः कुशरीरत्वात्"
इत्यवर्ग्यमध्योप्ययम् । कुबेर इति च । चकारात् मन्दे च । कुबेरः । पु० कुम्बति धनम् ।
कुबि–स्तुतौ । ऐरक्‌प्रत्ययः । कुत्सित बेरं देहोऽस्येति बहुव्रीहिर्वा । "कुबेरः स्यात् पुंसि
नन्दिवृक्षे पुण्यजनेश्वरे" इति मेदिनी ॥ शट्यां स्वनामाख्याते औषधभेदे, गन्धशट्यां वा । शूक-
शिम्ब्यां कपिकच्छ्वाम् । पामने पामनरोगवति च । त्रि० । कच्छूरा । स्त्री० । कच्छूं राति ददाति ।
रा–आदाने । कः प्रत्ययः । "कच्छूरा शूकशिम्ब्याञ्च शटीदुःस्पर्शयोरपि" इति मेदिनी ॥
॥ ३४० ॥</c>


;p{0211}
<v>कन्दरः स्याद्गुहासृण्योः कोट्टारौ कूपनागरौ ।
कदरः क्रकचे रोगे कदरः खदिरे सिते ॥ ३४१ ॥</v>
<c>गुहा गह्वरम् , गुहाकारगिरिनितम्बदेशो । वा सृणिः अङ्कुशः । तयोः । तथा
आर्द्रके । न० । कन्दरः । पु० । स्त्री० । कं जलेन दीर्यते । कम् शब्दोपपदः दृ–आदरे । अच्‌-
प्रत्ययः । "कन्दरस्त्वङ्कुशे पुंसि गुहायान्तु नपुंसकम्" इति मेदिनी ॥ कूपः स्वनामाख्यातो
जलाधारगर्त्तः । नागरः प्रसिद्धः । तयोः । तथा पुष्करिण्याः पाटके च कोट्टारः । पु० ।
कुट्ट–प्रतापने । आरक्‌प्रत्ययः । पृषोदरादित्वात् साधुः । "कोट्टारो नागरे कूपे पुष्करिण्याश्च
पाटके" इति मेदिनी ॥ क्रकचे ग्रन्थिलाख्ये वृक्षे, करपत्रे वा । रोगे रोगभेदे, क्षुद्ररोगे
वा । सिते खदिरे श्वेतखदिरे च । कदरः । पु० । कं जलं द्रुणोति । दृ–वधे । वचादित्वात्
अच्‌प्रत्ययः । "कदरः श्वेतखदिरे क्रकचव्याधिभेदयोः" इति मेदिनी ॥ ३४१ ॥</c>


<v>कट्वरं कुत्सिते तक्रे किर्म्मीरौ शबलासुरौ ।
कपाले च कटाहे च शस्त्रभेदे च कर्परः ॥ ३४२ ॥</v>
<c>कुत्सिते मलिने । तक्रे चतुर्थांशजलयोगेन मथिते दध्नि । तथा दधिसारे व्यञ्जने च ।
कट्वरम् । न० । कट–गतौ, वर्षणे च । ष्वरन्‌प्रत्ययः । क्वचित् कच्चरमिति पाठः ।
"कच्चरं कुत्सिते तक्रे" इति विश्वः । कच्चरं कुत्सिते वाच्यलिङ्गं तक्रे नपुंसकम्" इति
मेदिनी ॥ शबलः कर्बुरवर्णः, चित्रवर्णो वा । त्रि० । असुरः राक्षसभेदः । तयोः । तथा
नागरङ्गे च । किर्म्मीरः । पु० । कृ–हिंसने, विक्षेपे वा । ईरन्‌प्रत्ययः । कित् , मुडाग-
मश्च । "किर्म्मीरो नागरङ्गे च कर्बुरे राक्षसान्तरे" इति मेदिनी ॥ कपाले शीर्षोर्द्ध्वास्थिनि । कटाहे
तैलादेः पाकसाधनपात्रे । शस्त्रभेदे अस्त्रविशेषे च । कर्परः । पु० । कृप–कल्पने । अरन्-
प्रत्ययः । लत्वाभावः । कर्परः स्यात्कपाले च शस्त्रभेदकटाहयोः" इति मेदिनी ॥ ३४२ ॥</c>


<v>भिक्षापात्रे कपाले च खर्परस्तस्करेऽपि च ।
देवताडे खरा स्त्री स्यात्खरो गर्द्दभतीक्ष्णयोः ॥ ३४३ ॥</v>
<c>भिक्षापात्रे भिक्षाभाण्डे । कपाले शिरोऽस्थनि । क्वचित्तु कपोले इति पाठः । तस्करे चौरे ।
अपिशब्दात् धूर्त्ते भिन्नमृन्मयखण्डे । धातुभेदे । तुत्थाञ्जनभेदे च । न० । खर्परः । पुः ।
कृप–कल्पने, युतौ वा । अरन्‌प्रत्ययः । पृषोदरादित्वात् खत्वम् । "खर्परस्तस्करे धूर्त्ते भिक्षा-
भाण्डकपालयोः" इति मेदिनी ॥ देवताडे स्वनामाख्याते वृक्षे । खरा । स्त्री० । गर्द्दभः प्रसिद्धः ।
तीक्ष्णः उग्रः । तयोः । तथा अश्वतरे । राक्षसभेदे । "चेरतुः खरदूषणौ" इति भट्टिः । कामे ।
कङ्कविहगे । कुररपक्षिणि । कण्टीकीवृक्षभेदे । षष्टिसंवत्सरमध्ये वत्सरभेदे । रवेः पार्श्वचरे । तिग्भ-
र्स्पशे कठिने च । त्रि० । खरः । पु० । खं मुखबिलमतिशयेनास्त्यस्य । रः प्रत्ययः । खमि-
न्द्रियं राति । रा–आदाने । कः प्रत्ययो वा । रलयोरेकत्वम् । "खरः स्यात्तीक्ष्णधर्मयोः ।
गर्द्दभे स्त्री देवताडे" इति मेदिनी ॥ ३४३ ॥</c>


;p{0212}
<v>भद्रमुस्ते गुवाके च खपुरोऽथ द्रुमे पुमान् ।
रूप्ये खले च खर्ज्जूरः खुरः कोलदले शफे ॥ ३४४ ॥</v>
<c>भद्रमुस्तके नागरमुस्तके । गुवाके क्रमुकवृक्षे ।
चकारात् व्याघ्रनखे । ऊर्द्ध्वगते पुरोघटे । न० । अलसे । त्रि० । खपुरः । स्वमिन्द्रियमा-
काशं वा पिपर्त्ति । पृ–पूर्त्तौ । कः प्रत्ययः । "खपुरः क्रमुके भद्रमुस्तके कलसेऽपि च" इति
मेदिनी ॥ अथ अनन्तरार्थवाची । द्रुमे वृक्षभेदे । पु० स्त्री० । रूप्ये रजते । खले । चका-
रात् स्पर्शने । कीटभेदे च । खर्ज्जूरम् । न० । खर्ज्जूं राति । खण्डूं ददाति । रा–दाने,
ग्रहणे वा । कप्रत्ययः । "खर्ज्जूरं रूप्यखलयोर्वृश्चिके ना द्रुमे द्वयोः" इति मेदिनी ॥ कोल-
दले बदरीपत्रे । नखिनामगन्धद्रव्ये च । शफे स्वनामाख्याते पशूनां शफे । तथा नापितास्त्रे ।
खट्वादीनां पादे च । खुरः । पु० । खुर–विलेखने । खः प्रत्ययः । "खुरः कोलदले
शफे" इति मेदिनी ॥ ३४४ ॥</c>


<v>खरुरश्वे हरे दर्पे दन्ते श्वेते तु वाच्यवत् ।
गुरुस्त्रिलिङ्ग्यां महति दुर्ज्जरालघुनोरपि ॥ ३४५ ॥</v>
<c>अश्वे हये । हरे महादेवे, कामदेवे वा । दर्पे गर्वे । दन्ते
चर्वणसाधनेऽस्थिभेदे । श्वेते श्वेतवर्णवति च । तुकारात् निषिद्धरुचौ । निर्बोधे । क्रूरे च । त्रि० ।
पतिंवरायां कन्यायाञ्च । स्त्री० । खरुः । पु० । खन–विदारे । कुःप्रत्ययः । रश्चान्तादेशः ।
"खरुर्दर्पे हरे हये । दन्ते पुंसि त्रिषु श्वेते" इति मेदिनी ॥ महति बलवति । दुर्ज्जर: दुःखेन जीर्य्यत्-
पदार्थः । अलघुः गुरुत्ववान् । तयोः । त्रि० । अपिशब्दात् मनूक्ते निपेकादिकर्त्तरि पित्रादौ ।
निपेकादीनि कर्माणि यः करोति यथाविधि । सम्भावयति चान्नेन स विप्रो गुरुरुच्यते" इति ।
आचार्ये "स गुरुर्यः क्रियां कृत्वा वेदमस्मै प्रयच्छति" इति शास्त्रोपदेष्टरि । सम्प्रदायप्रवर्त्तके ।
उपाध्याये । तान्त्रिकशास्त्रोपदेष्टरि । बृहस्पतौ तदधिदैवे पुष्पे । द्विमात्रे दीर्घस्वरवर्णे । बिन्दु-
विसर्गयुक्ते एकमात्रे । संयुक्तवर्णात् पूर्वस्थिते एकमात्रेऽपि वर्णे । द्रोणाचार्ये । कपिकच्छ्वाम्‌ ।
पूज्ये । "पतिरेको गुरुः स्त्रीणां सर्वत्राभ्यागतो गुरुः" इति पुराणम् । गुरुः । पु० । गिरत्यज्ञानं
गृणाति उपदिशति वा धर्म्मम् । गृ–शब्दे । कुः प्रत्ययः । उच्च । "गुरुस्त्रिलिङ्ग्यां महति दुर्ज्जरालघु-
नोरपि । पुमान्निपेकादिकरे पित्रादौ सुरमन्त्रिणि" इति मेदिनी ॥ ३४५ ॥</c>


<v>गायत्री खदिरे स्त्री स्याच्छन्दस्यपि षडक्षरे ।
गुन्द्रस्तेजनके गुन्द्रा प्रियङ्ग्वां भद्रमुस्तके ॥ ३४६ ॥</v>
<c>खदिरे स्वनामा-
ख्याते वृक्षे । छन्दसि वेदोक्ते । षडक्षरे षडक्षरपादके छन्दोभेदे । अपिशब्दात् मन्त्रभेदे च ।
गायत्री । स्त्री० । गायन्तं त्रायते । त्रै–पालने । कः प्रत्ययः । "गायत्री त्रिपदादेवी-
छन्दोभित्खदिरेषु च" इति मेदिनी ॥ तेजनके वंशे । शरतृणे च । पु० । प्रियङ्ग्वाम् ।
भद्रमुस्तके नागरमुस्तके । तथा गवेधुकायाञ्च । स्त्री० । गुन्द्रः । पु० । गुन्द्र–क्रीडायाम् ।
अच्‌प्रत्ययः । "गुन्द्रस्तेजनके स्त्री तु प्रियङ्गौ भद्रमुस्तके" इति मेदिनी ॥ ३४६ ॥</c>


;p{0213}
<v>गह्वरे द्वे गुहाकुञ्जे पूर्द्वारि द्वारि गोपुरम् ।
नग्नकन्योमयोर्गौरी गौरः स्यादुज्ज्वलेऽपि च ॥ ३४७ ॥</v>
<c>गुहा अकृ-
त्रिमः पर्वतगर्त्तः । कुञ्जं निकुञ्जम् । तयोः । तथा दम्भे । वने । रोदने । विषमस्थाने अनेकानर्थ
सङ्कटे च । गह्वरम् । न० पु० । गाहू–विलोडने वरच्‌प्रत्ययः । निपातनात् साधुः ।
"अथ गह्वरम् । गुहागहनदम्भेषु निकुञ्जे तु पुमानयम्" इति मेदिनी ॥ पूर्द्वारि नगरद्वारे ।
द्वारे तया कैवर्त्तिमुस्तके च । गोपुरम् । न० । गावः पूर्यन्ते यत्र । पृ–पूर्त्तौ । कः
प्रत्ययः । गोपुरं द्वारि पूर्द्वारि कैवर्त्ति मुस्तकेऽपि च" इति मेदिनी ॥ नग्नकन्या असञ्जातर-
जस्का कन्या । उमा पार्वती । तयोश्च । गौरी । स्त्री० । गौरशब्दात् ङीप् प्रत्ययः । "गौरी
त्वसञ्जातरजःकन्याशङ्करभार्ययोः" इति मेदिनी ॥ उज्ज्वले स्वर्णे । अपिशब्दात् श्वेतसर्षपे ।
चन्द्रे । धववृक्षे । अरुणवर्णे । श्वेतवर्णे । तत्तद्वर्णवति । विशुद्धे च । त्रि० । पद्मकेशरे । पङ्कजे ।
कुङ्कुमे च । न० । गौरः । पु० । गुर–वधे, गत्याञ्च । रः प्रत्ययः । निपातनात् साधुः । "गौरः
श्वेतेऽरुणे पीते विशुद्धेचाऽभिधेयवत् । ना श्वेतसर्षपे चन्द्रे न द्वयोः पद्मकेशरे" इति मेदिनी ॥ ३४७ ॥</c>


<v>गोत्रं नाम्नि कुले पुंसि शैले भूगव्ययोः स्त्रियाम् ।
स्वरे रणे च गान्धारो गृध्रः स्याल्लोभिपक्षिणोः ॥ ३४८ ॥</v>
<c>नाम्नि आख्यायाम् । कुले पौत्राद्यपत्ये वंशे । पु० । शैले पर्वते । भूः पृथिवी । गव्या गोसम्बन्धिनी ।
तयोः । स्त्री० । तथा कानने । क्षेत्रे । पथि । छत्रे । सजातीयगणे च । गोत्रम् । न० । गां पृथिवीं
त्रायते । त्रै–पालने । कः प्रत्ययः । "गोत्राः भूगव्ययोर्गोत्रः शैले गोत्रं कुलाख्यंयो" इति मेदिनी ॥
स्वरे स्वरभेदे । रणे गीतिविषये । चकारात् सिन्दूरे । रागभेदे । कन्दार इति ख्याते देशोद्भवे ।
त्रि० । गन्धके च । गान्धारः । पु० । गन्धं सौरभमृच्छति । ऋ–गतौ । प्रज्ञाद्यण्‌ इति अण्‌-
प्रत्ययः । "गान्धारः पुंसि सिन्दूरे रागदेशप्रभेदयोः" इति मेदिनी ॥ लोभी लोभशीलः । पक्षी
खगभेदः । तयोश्च । गृध्रः । पु० । गृध–लिप्सायाम् । क्रुन्‌प्रत्ययः । "गृध्रः खगान्तरे पुंसि
वाच्यलिङ्गोऽथ लुब्धके" इति मेदिनी ॥ ३४८ ॥</c>


<v>कर्ब्बुरे तिलके चित्रं सुभद्रातारयोः स्त्रियाम् ।
चन्द्रः शशिनि कर्पूरे चारो बन्धापसर्पयोः ॥ ३४९ ॥</v>
<c>कर्बुरे चित्रवर्णे । तिलके स्वनामाख्याते नासादौ
धार्य्ये चन्दनादिविशेषके । तथा यमभेदे । अशोकवृक्षे । चित्रकवृक्षे एरण्डवृक्षे । आकाशे ।
कुष्ठभेदे । नानावर्णे । अद्भुते । त्रि० । लेख्ये । शब्दालङ्कारभेदे । व्याघ्रभेदे च । पु० । सुभद्रा प्रसिद्धा
तारा, तारका अक्षितारका वा । तयोः । स्त्री० । चित्रम् । न० । चित–स्मृतौ । क्विप्‌-
प्रत्ययः । त्रायते । र्त्र–पालने । कः प्रत्ययः । वा न लोपः । चित्र–क्षणिके, लेख्ये, अद्भुते
च । अच्‌प्रत्ययो वा । "चित्राखुपर्णीगोडुम्बासुभद्रादन्तिकासु च । मायायां सर्पनक्षत्रनदी-
भेदेषु च स्त्रियाम् । तिलकालेख्ययोः क्लीबं कर्ब्बुराद्भुतयोरपि" इति मेदिनी ॥ शशिनि हिमांशौ
कर्पूरे स्वनामाख्याते गन्धद्रव्ये । तथा भृगशिरानशत्रे । काम्पिल्ले । हीरके । जले । काम्ये ।
सुन्दरे । कृष्णवर्णे । मयूरचन्द्रके । शोणमुक्ताफले । आह्लादकद्रव्ये । त्रि० । स्वर्णे । चुक्रे च ।
न० । चन्द्रः । पु० । चदि–आह्लादे, दीप्तौ च । रक्‌प्रत्ययः । "चन्द्रकर्पूरकाम्पिल्लसुधां-
शुस्वर्णवारिषु" इति मेदिनी ॥ बन्धः बन्धनम् । अपसर्पः गुप्तचरः, अपसरणं वा । तयोः ।
तथा चरे । "चार्रः पश्यन्ति राजानः" इति नातिः । गमके आधारे । कारागारे । कृत्रिमविषे ।
चारः । पु० । चर एव । स्वार्थे अण्‌प्रत्ययः । चरत्यत्र । चर–गतौ । घञ्‌प्रत्ययो वा ।
"चारः प्रियालवृक्षे स्याद्गतौ गन्धापसर्पयोः इति मेदिनी ॥ ३४९ ॥</c>


;p{0214}
<v>मृते देवकुले चैत्रं ना भूभृन्मासभेदयोः ।
सर्पे विष्णौ चक्रधरश्चिकुरौ वृक्षभित्कचौ ॥ ३५० ॥</v>
<c>मृते । देवकुले देववंशे
पु० । भूभृत्पर्वतभेदः । मासभेदः स्वनामाख्यातः शुक्लप्रतिपदादिदशान्तरूपो मासः । तयोश्च ।
चैत्रम् । न० । चित्रानक्षत्रेण युक्ता पौर्णमासी चैत्री । साऽस्मिन्मासे इति । अण्‌प्रत्ययः ।
"चैत्रं मृतदेवकुले ना भूभृन्मासभेदयोः" इति मेदिनी ॥ सर्पे भुजङ्गमे । विष्णौ श्रीकृष्णे । तथा
ग्रामजालिनि च । चक्रधरः । पु० । चक्रमस्त्रभेदे फणमडलं वा धारयति । धृ–धारणे ।
अच्‌प्रत्ययः । "अथ चक्रधरोऽजेऽहौ ना त्रिपु ग्रामजालिनि" इति मेदिनी ॥ वृक्षमिद् वृक्ष-
भेदः । कचः केशः । तयोः । तथा पर्वते । सरीसृपे । चपले । तरले । चञ्चले च । त्रि० ।
चिकुरः । पु० । चिइत्यव्यक्तं शब्दं कुरति । कुर–शब्दे । कः प्रत्ययः । "चिकुरस्तरला
गयोः । पक्षिवृक्षभिदोः केशे गृहमभ्रौ सरीसृपे" इति मेदिनी ॥ ३५० ॥</c>


<v>चक्रः कोके व्रजे पुंसि क्लीबे सैन्यरथाङ्गयोः ।
ग्रामजाले कुम्भकारभाण्डे राष्ट्रे च दृश्यते ॥ ३५१ ॥</v>
<c>कोके चक्रवाके पक्षिणि ।
व्रजे समुदाये । पु० । सैन्यः सेनासमुदायः । रथाङ्गः । तयोः । ग्रामजाले कुम्भकारकभाण्डे ।
कुम्भकारस्य उपकरणे । राष्ट्रे । चकारात् व्यूहभेदे । अस्त्रभेदे । पुटभेदे । जलावर्ते । तगरपुष्पे ।
अलङ्कारोक्ते काव्यबन्धविशेषे । न० । वीरादिचक्रेषु । "प्रवृत्ते भैरवीचक्रे सर्वे वर्णा द्विजोत्तमाः" इति
तन्त्रम् । तन्त्रोक्तेषु मूलाधारादिषु स्थितेषु षट्सु पद्मेषु च । चक्रः । दृश्यते । क्रियतेऽनेन ।
पु० । कृ–करणे । घञर्थे कः प्रत्ययः । निपातनात् द्वित्वम् । "चक्रः कोके पुमान् क्लीबे व्रजे
सैन्यरथाङ्गयोः । राष्ट्रे दम्भान्तरे कुम्भकारोपकरणास्त्रयोः । जलावर्ते" इति मेदिनी ॥ ३५१ ॥</c>


<v>नदप्रभेदे वाद्ये च झर्झरोऽथ गुणध्वनौ ।
प्रसिद्धावपि टङ्कारस्तारोऽत्युच्चस्वरे त्रिषु ॥ ३५२ ॥</v>
<c>नदप्रभेदे नदविशेषे । वाद्ये वाद्यभेदे पटहे । चकारात् कलियुगे च । झर्झ्नरः । पु० झर्झ–
उक्तौ, भर्त्सने च । अरण्‌प्रत्ययः । "झर्झरः स्यात् कलियुगे वाद्यभाण्डे नदान्तरे" इति मेदिनी ॥
अथ अनन्तरार्थद्योतकः । गुणध्वनौ । धनुर्ज्याकर्षणजे शब्दे । प्रसिद्धौ । अपिशब्दात्‌ विस्म-
यहेतुके शब्दे । ध्वनिभेदे च । टङ्‌कारः । पु० । टङ्त्यिव्यक्तशब्दस्य कारः । कृ–करणे ।
घञ्‌प्रत्ययः । "टङ्कारो विस्मये पुंसि प्रसिद्धौ सिञ्जिनी ध्वनौ" इति मेदिनी ॥ उच्चस्वरे
अत्युच्चनादे । त्रि० ॥ ३५२ ॥</c>


;p{0215}
<v>तारिण्यङ्गदमात्रोः स्त्री न ना ऋक्षाक्षिमध्ययोः ।
दृग्रोगे तिमिरं ध्वान्ते तोत्रे प्राजनवेणुके ॥ ३५३ ॥</v>
<c>तारिणी तरणकर्त्री । अङ्गदमाता वालिपत्नी । तयोः । स्त्री० ।
ऋक्षः नक्षत्रम् । अक्षिमध्यः नेत्रमध्यस्थकनीनिका । तयोः । न० स्त्री० । तथा प्रणवे देवी-
प्रणवे । शिरोजातध्वनौ । रूप्ये । अत्युच्चे । निर्म्मले । त्रि० । महाविद्याभेदे । बृहस्पतिभा-
र्य्यायाञ्च । स्त्री० । तारः । पु० । तृ–तरणे, प्लवने, अभिभवने च । स्वार्थे णिच्‌ । तदन्तात्
अच्‌प्रत्ययः । तृ–प्रेरणे । णिच्‌ । करणादौ घञ्‌प्रत्ययो वा । "तारो वानरभिन्मुक्ताविशुद्ध्योः
शुद्धमौक्तिके । ना नक्षत्रेऽक्षिमध्ये च न ना रूप्ये नपुंसकम्" इति मेदिनी ॥ दृग्रोगे नेत्ररोगे ।
ध्वान्ते अन्धकारे च । तिमिरम् । न० । तिम–आर्द्रीकरणे । किरच्‌ प्रत्ययः । "तिमिरं
ध्वान्ते नेत्रामयान्तरे" इति मेदिनी ॥ प्राजनं गवादिताडनदण्डः । वेणुकं गजादिपालनार्थं लौह-
मुखो वंशदण्डः । तयोश्च । तथा त्रपुणि च । पु० । तोत्रम् । न० । तुद–व्यथने । ष्ठ्रन्-
प्रत्ययः । पुंसि त्रपुणि तोत्रन्तु प्राजने वेणुकेऽपि च" इति मेदिनी ॥ ३५३ ॥</c>


<v>धान्याके तुम्बरी शुन्यां ताम्रं शुल्वेऽरुणे त्रिषु ।
पेटके नावि च तरी तुषारः शीकरे हिमे ॥ ३५४ ॥</v>
<c>धान्याके
औषधविशेषे । शुन्यां कुक्कुरयोषिति । तथा गन्धर्वभेदे च तुम्बरी । स्त्री० । तुबि–अर्द्दने ।
उरन्‌प्रत्ययः । गौरादित्वात् ङीप् च । "तुम्बरी कुक्कुरस्त्रियाम् । धन्याकेऽपि" इति मेदिनी ॥
शुल्वे धातुभेदे । अरुणे अरुणप्रभायाम् । तथा कुष्ठरोगभेदे च । ताम्रम् । त्रि० । तम–खेदे ।
रक्‌प्रत्ययः, दीर्घश्च । "ताम्रं शुल्वेऽरुणेऽपि च" इति मेदिनी ॥ पेटके वसनपेटके, वसनद-
शायां वा । नावि नौकायाञ्च । तरी । स्त्री० । तृ–तरणे । ईः प्रत्ययः । तरिरिति ह्रस्वेकारान्त
पाठोऽपि युज्यते । "तरिस्तु तरणे पुंसि कृशानौ पेटके तरी" इति मेदिनी । शीकरे जलकणे ।
हिमे । तथा शीतले । कर्पूरे च । तुषारः । पु० । अन्तर्भूतण्यर्थे । तुष–तोषे । आरक्‌प्रत्ययः ।
"तुषारस्तु शीतले शीकरे हिमे" इति मेदिनी ॥ ३५४ ॥</c>


<v>इतिकर्तव्यता तन्त्रमुपायश्च द्विसाधकः ।
तीव्रं कटुनितान्तञ्च दर्दरः शैलभुग्नयोः ॥ ३५५ ॥</v>
<c>इतिकर्त्तव्यता इदं कृत्वा इदं कुर्यादित्येवं
परिपाटिरूपः कर्म्मानुष्ठानक्रमः । राष्ट्रम् । तत्र च । उपायः साधनम् । द्विसाधकः
उभयार्थः । तस्मिन् । चकारात् सिद्धान्ते । औषधौ । कुटुम्बकार्य्ये । प्रधाने । तन्तुवाये ।
परिच्छेदे । हेतौ । सकृत्प्रवृत्तौ । तन्तौ ॥ स्वराष्ट्रचिन्तायाम् । परिजने । तन्तुवायशलाका-
याम् । प्रबन्धे । शपथे । धने । गृहे । वपनसाधने । करणे । कुले । वेदशाखाभेदे । वेदादि-
शास्त्रे । स्वनामाख्याते शिवाद्युक्ते शास्त्रे च । तन्त्रम् । न० । तन–विस्तृतौ । ष्ट्रन्‌प्रत्ययः ।
"तन्त्रं कुटुम्बकृत्ये स्यात् सिद्धान्ते चौऽषधोत्तमे । प्रधाने तन्तुवाये च शास्त्रभेदे परिच्छदे ।
श्रुतिशाखान्तरे हेतावुभयार्थप्रयोजके । इतिकर्त्तव्यतायाञ्च" इति मेदिनी ॥ कटु तीक्ष्णम् ।
नितान्तम् अत्यन्तम् । तस्मिन् । न० । चकारात् शिवे । लौहे । सीसके । तद्वति दुःसहे ।
पु० । अत्युग्रे । कटुरोहिण्याम् । राजिकायाम् । गण्डदूर्वायाम् । महाज्योतिष्मत्याम् । नदी-
भेदे च । स्त्री । तीव्रम् । न० । तीव–स्थौल्ये । रक्‌प्रत्ययः । तीव्रा तु कटुरोहिण्यां राजिकाग-
ण्डदूर्वयोः । त्रिष्वत्युष्णे नितान्ते च" इति मेदिनी ॥ शैलः पर्वतः । भुग्नम्‌ । ईषद्भुग्नभाजनम् । क्वचित्‌
भग्न इति पाठः । तयोश्च । दर्द्दरः । पु० । दरपूर्वः दृ–वधे, आदरे च । अप्‌प्रत्ययः ।
"दर्द्दरः पर्वते पुंसि त्रिष्वीषद्भग्नभाजने" इति मेदिनी ॥ ३५५ ॥</c>


;p{0216}
<v>उपाये निर्गमे द्वारं दारुः स्याद्देवदारु च ।
दासीसुतोष्ट्रौ दासेरौ देवयात्राऽशने मृतौ ॥ ३५६ ॥</v>
<c>उपाये निर्गमने गृहादिनि-
र्गमनस्थाने । तथा प्रतीहारे । सुखे च । द्वारम् । न० । ?–संवरणे । णिच्अच्‌प्रत्ययौ ।
"द्वारं निर्गमनेऽपि स्यादभ्युपाये" इति मेदिनी ॥ देवदारु स्वनामाख्यातो वृक्षः । तत्र च ।
चकारात् काष्ठे । पित्तले । शिल्पिनि । दारके च । त्रि० । दारुः । न० । स्यादित्यन्वयः ।
दृ–भये, विदारे च । उण्‌प्रत्ययः । "दारुः स्यात् पित्तले काष्ठे देवदारौ नपुंसकम्" इति
मेदिनी । दासीसुतः दासीपुत्रः । दासः । उष्ट्रः प्रसिद्धः । तयोश्च । दासेरः । पु० । दास–
दाने । एरक्‌प्रत्ययः । दास्या अपत्यम् । ढक्‌प्रत्ययः । "दासेरो दासिकापत्ये त्रिषु पुंसि क्रमे-
लके" इति मेदिनी ॥ अशने भोजने । मृतौ यमपुरगमने । तथा देवरथे च । देवयात्रा ।
स्त्री० । पष्ठीतत्पुरुषः । देवैरुपलक्षिता यात्रा वा । "देवयात्रा यमपुरीगमने भोजनेऽपि च"
इति मेदिनी ॥ ३५६ ॥</c>


<v>दिगम्बरोऽन्धकारे च वाद्यमेघौ च दर्दुरौ ।
धात्री भुव्यामलक्याञ्च हरिशैलौ धराधरौ ॥ ३५७ ॥</v>
<c>अन्धकारे तमसि । चकारात् शिवे । क्षपणकभेदे । "दिगम्बरा
मध्यमत्वमाहुरापादमस्तकम् । वैतन्यस्याप्तिसंदृष्टेरानखाग्रश्रुतेरपि" इत्युक्ते जीवस्य देहपरिमा-
णाङ्गीकारके । बौद्धभेदे । नग्ने । त्रि० । कलिकायाम् । स्त्री० । दिगम्बरः । पु० ।
दिक्‌शून्यमेवाम्बरं यस्य । दिशामम्बरमिवावरकत्वाच्च । "दिगम्बरः स्यात् क्षपणे नग्ने तमसि
शङ्करे" इति मेदिनी ॥ वाद्यः वाद्यभेदः । मेघः पवनसलिलसङ्‌घातजन्यो जलघरः ।
तयोः । चकारात् भेके । पर्वतभेदे । मृन्मयपात्रभेदे । ग्रामजाले च । न० । दद्‌र्दुरः ।
पु० । दुनाति कर्णौ शब्दैः । दु–उपतापे । उरन्‌प्रत्ययः । गतिसमासः । "दर्दुरस्तो-
यदे भेके वाद्यभाण्डाद्रिभेदयोः । दर्दुरा चण्डिकायां स्याद्‌ग्रामजाले नपुंसकम्" इति मेदिनी ॥
भुवि पृथिव्याम् । आमलक्याम् । चकारात् मातरि । उपमातरि च । धात्री । स्त्री० ।
धीयते पीयतेऽसौ । धा–धारणे । ष्ट्रन्‌प्रत्ययः । षित्त्वात् ङीप् च । "धात्री जनन्यामलकी वसु-
मत्युपमातृषु" इति मेदिनी ॥ हरिः वराहरूपो विष्णुः । शैलः भूधरः । तयोश्च । धराधरः ।
पु० । धरं धारयति । धृ–धारणे । अच्‌प्रत्ययः । "धराधरो हरौ शैले" इति मेदिनी ॥
॥ ३५७ ॥</c>


;p{0217}
<v>धारा हरिद्राश्वगतिनिशाम्बुस्रुतिराजिषु ।
धाराधरो खड्गमेघौ धीरः पण्डितमन्दयोः ॥ ३५८ ॥</v>
<c>हरिद्रा स्वनामाख्यात औषधभेदः । अश्वगतिः अश्वानां गतिपञ्चकम् । "अश्वा-
नान्तु गतिर्धारा विभिन्ना सा च पञ्चधा" इति । निशा तीक्ष्णा । खङ्गादेरग्रनिशिता इति
यावत् । अम्बु मेघस्यासारवर्षणम् । स्रुतिः द्रवद्रव्यस्य सन्तत्यापतनम् । राजिः समूहः । एतेषु ।
तथा उत्कर्षे । सन्ततौ । अतिवृष्टौ । यशसि । सदृशे । पुरीभेदे । सैन्याग्रिमस्कंधे । घटा-
दिविच्छेदे च । धारा । स्त्री० । धृ–धारणे । णिच्अच्‌प्रत्ययौ । "धारा सैन्याग्रिमस्कन्धे
तुरङ्गगतिपञ्चके । घटादिच्छिद्रसन्तत्योः प्रपाते स्याद्द्रवस्य च" इति मेदिनी ॥ खङ्गः असिः ।
मेघः जलधरः । तयोश्च । धाराधरः । पु० । धारां धारयति । धृ–धारणे । णिच्अच्‌-
प्रत्ययौ । "धाराधरोऽसिमेघयोः" इति मेदिनी ॥ पण्डितः बुधः । मन्दः मूर्खः । तयोः ।
तथा धैर्यान्विते । विनीते । बलयुते । ऋषभौषधौ । बलिराजे । बुद्धिप्रेरके । बुद्धिसाक्षिणि ।
परमेश्वरे च । कुङ्कुमं प्रसिद्धम् । तत्र च । न० । चकारात्‌ नायिकाभेदे । काकोल्याम् ।
महाज्योतिष्मत्याम् । स्थिरायां चित्तवृत्तौ च । स्त्री० । धीरः । पु० । धियं राति । रा–
आदाने । कः प्रत्ययः । धियमीरयति । ईर–गतौ । अण्‌ प्रत्ययः । धी–आधारे । क्रन्
प्रत्ययो वा । "धीरो धैर्यान्विते स्वैरे बुधे क्लीबन्तु कुङ्‌कुमे" इति मेदिनी ॥ ३५८ ॥</c>


<v>धीरञ्च कुङ्कुममथो धरा पृथ्वी धरो गिरिः ।
नेत्रो नेतरि नेत्रञ्च गुणे मूले विलोचने ॥ ३५९ ॥</v>
<c>अथो अथ-
शब्दार्थवाची । पृथ्वी भूमिः । तथा गर्भाशये जरायौ । स्त्री० । मेदावहायां नाड्याञ्च । धरा ।
गिरिः शैलः । तथा कूर्मराजे । वसुभेदे । कार्पाससूत्रे च । धरः । पु० । धृ–धारणे । अच्‌
प्रत्ययः । "धरो गिरौ । कर्पासतूलके कूर्म्मराजे वस्वन्तरेऽपि च" इति मेदिनी ॥ नेतरि नायके ।
प्रापके च । गुणे मूले । विलोचने नयने । न० । चकारात् मन्थदामनि । प्रवर्त्तके च । त्रि० ।
नेत्रः । पु० । नयति नीयते वाऽनेन । नी–प्रापणे । ष्ट्रन्‌प्रत्ययः । "नेत्रं मथिगुणे वस्त्रभेदे मूले
द्रुमस्य च । रथे चक्षुषि नद्याञ्च" इति मेदिनी ॥ ३५९ ॥</c>


<v>ना षिड्गे नागरं शुण्ठ्यां नरोऽजे मनुजेऽर्ज्जुने ।
नरेन्द्रो वार्त्तिके राज्ञि विषवैद्येऽपि दृश्यते ॥ ३६० ॥</v>
<c>षिड्गे नारङ्गवृक्षे । पु० । शुण्ठ्यां स्वना-
माख्याते औषधे । तथा देवरे । विदग्धे । जम्बीरभेदे । मुस्तकभेदे च । नागरम् । त्रि० । नगरे
भवः । अण्‌प्रत्ययः । अगं राति अगरः न अगरः वा । "नागरं मुस्तके शुण्ठ्यां विदग्धे नगरोद्भवे"
इति मेदिनी ॥ अजे परमात्मनि । "आपो वै नरसूनवः" इति मनुः । विष्णौ वा । मनुजे मनुष्ये । अर्ज्जुने
अर्जुनवृक्षे । तथा ऋषिभेदे । नरावतारे । गणितशास्त्रोक्ते छायाप्रमाणज्ञानोपयोगिनि । शङ्कौ
च । नरः । पु० । नृ–नृ–वा नीतौ अच्‌प्रत्ययः । "नरोऽजे मनुजेऽर्जुने" इति मेदिनी ॥
वार्त्तिके सूत्रानुक्ताद्यर्थविस्तारे ग्रन्थ भेदे । राज्ञि राजिनि । विषवैद्ये । अपिशब्दात् एकविंशत्यक्ष-
रपादके छन्दोभेदे च । नरेन्द्रः । पु० । दृश्यते इति क्रियापदेनान्वयः । नर इन्द्र इव ।
नराणाम् इन्द्र इति षष्ठीतत्पुरुषो वा । "नरेन्द्रस्तु महीपाले विषवैद्ये च पुंस्ययम्" इति मेदिनी ॥
॥ ३६० ॥</c>


;p{0218}
<v>धान्योत्क्षेपे निकारः स्याद्गुडूच्यामपि निर्जरा ।
नभश्चरौ पक्षिदेवौ पांशुला च निशाचरी ॥ ३६१ ॥</v>
<c>धान्योत्क्षेपे व्रीह्यादिधान्यादेरूर्ध्वक्षेपे । तथा परिभवे । तिरस्कारे । अपकारे । मारणे
च । निकारः । पु० । स्यादित्यन्वयः । निपूर्वः कृ–करणे । घञ्‌प्रत्ययः । कृ–हिंसने ।
विक्षेपे च । घञ्‌प्रत्ययः । निपूर्वः कृ–करणे । णिच्‌घन्ज्‌प्रत्ययौ वा । "निकारः स्यात्परि-
भवे धान्यस्योत्पेक्षणेऽपि च" इति मेदिनी ॥ गुडूच्यां स्वनामाख्यातायां लतायाम् । अपिशब्दात्‌
तालपर्ण्यां वा । निर्जरा । स्त्री० । निर्गता जरा यस्या इति पञ्चमीबहुव्रीहिः । "निर्जरा तु
गुडूच्याञ्च तालपर्ण्यामपि स्त्रियाम्" इति मेदिनी ॥ पक्षी खगः । देवः अमरः । तयोः । तथा
वायौ । मेघे । विद्याधरे । राक्षसे । सूर्य्यादिपु ग्रहेषु । आकाशगामिनि च । त्रि० । नभश्चरः ।
पु० । नभसि चरति । चर–गतौ, अच्‌प्रत्ययः । "नभश्चरो विहङ्गमे विद्याधरे घने वाते"
इति मेदिनी ॥ पांशुला पुंश्चली, कुलटा वा । तस्याम् । "अपांशुलानां धुरि कीर्तनीया" इति
रघुः । चकारात् राक्षस्याम् । शृगाल्याम् । पिशाच्याञ्च । निशाचरी । स्त्री० निशायां
चरति चर–गतौ । टः प्रत्ययः । ङीप्‌ च । "पांशुलायां निशाचरी" इति मेदिनी ॥ ३६१ ॥</c>


<v>वलीकवनयोर्नीध्रं पूरः खाद्ये पयश्चये ।
यत्नारम्भौ परिकरौ खड्गफलऽपि पुष्करम् ॥ ३६२ ॥</v>
<c>वलीकः पटलान्तभागः । वनं वृक्षसमुदायात्मकम् अरण्यम् । तयोः । तथा नेमौ । चन्द्रे ।
रेवतीनक्षत्रे च । नीध्नम् । न० । निश्चयेन धरति जलादि धृ–धारणे । डप्रत्ययो वा मूलम् ।
कप्रत्ययः दीर्घश्च । क्वचित् नीव्रमित पाठः । "नीध्नं नेमौ वलीकेन्द्वो रेवतीभे च कानने"
इति विश्वः । नीव्रं नेमौ वलीकेन्द्वो रेवतीभेऽपि कानने" इति मेदिनी ॥ खाद्ये खादनीये । पय-
श्चये जलसमूहे । तथा व्रणशुद्धौ च । पूरः । पु० । पूर–पूर्त्तौ । कः प्रत्ययः । "पूरो जल-
समूहे स्याद्व्रणसंशुद्धिखाद्ययोः" इति मेदिनी ॥ यत्नः उद्योगः । आरम्भः प्रसिद्धः । तयोः ।
क्वचित् "सद्मारम्भौ" इति पाठौ । तथा परिवारे । समूहे । पर्यङ्के । प्रगाढगात्रबन्धे । विवेके ।
सहचारिणि च । परिकरः । पु० । परिपूर्व कृ–करणे । अप्‌ प्रत्ययः । "भवेत् परिकरः
सङ्‌घे पर्यङ्कपरिवारयोः" इति मेदिनी ॥ खड्गफले असिफलके । अपिशब्दात् गजकराग्रे ।
मुखे । जले । वाद्यभाण्डे । आपणे । पद्मे । तीर्थभेदे । कष्टौषधौ । पद्मकोशे । द्वीपभेदे । युद्धे
च । नृपभेदे । रोगभेदे । नागभेदे । सारसपक्षिणि च । पु० । पुष्करम् । न० । पुष–धृतौ ।
पृष्टौ च । करन्‌प्रत्ययः । कस्य नेत्त्वम् । "पुष्करं खेम्बुपद्मयोः । तूर्यवत्क्रे खड्गफले हस्तिहस्ताग्र-
काण्डयोः । कुष्टौषधे द्वीपतीर्थभेदयोश्च नपुंसकम्" इति मेदिनी ॥ ३६२ ॥</c>


;p{0219}
<v>नद्यन्तराले पात्रं स्याद्भाण्डे चाऽथ निशापतौ ।
पृथक्‌चारिगजे यूथभ्रष्टे पक्षवरः स्मृतः ॥ ३६३ ॥</v>
<c>नद्यन्तराले तीरद्वयमध्य-
वर्त्तिनि जलाधारस्थाने । भाण्डे । जलाद्याधारे । भोजनयोग्ये अमत्रे । चकारात् विद्यादियुक्ते
दानयोग्ये ब्राह्मणे । "ब्राह्मणं पात्रमाहुः" इति स्मृतिः । यज्ञीये स्रुवादौ । नाटकेऽभिनेये ।
नायकादौ च । न० । पात्रम् । न० । स्त्री० । पाति रक्षत्याधेयम् । पिबत्यनेन वा ।
पा–रक्षणे । पाने च । ष्ट्रन्‌प्रत्ययः । स्त्रियां ङीप्‌ च । "पात्रं स्रुवादौ पर्णे च भाजने राज-
मन्त्रिणि" इति मेदिनी ॥ अथ अनन्तरार्थवाची । निशापतौ चन्द्रे । यूथभ्रष्टे सजातीयसमु-
दायच्युते पृथक् वा एकचारिणि गजे हस्तिनि च । पक्षचरः । पु० । स्मृत इति क्रियापदं
सम्बन्धनीयम् । पक्षात् समूहात्‌ भिन्नो भूत्वा चरति । चर–गतौ । अच्‌प्रत्ययः । "अथ
पक्षचरश्चन्द्रे पृथक्‌चारिगजेऽपि च" इति मेदिनी ॥ ३६३ ॥</c>


<v>स्थाल्यां मन्थेऽपि पिठरं पवित्रं कुशमेध्ययोः ।
देहे पाटलिपुत्रे च पुरं स्याद्गुग्गुलौ पुरः ॥ ३६४ ॥</v>
<c>स्थाल्यां पाकपात्रे । पु० । स्त्री०
स्त्रियां ङीप् । मन्थे मन्थानदण्डे । अपिशब्दात् गृहभेदे । मुस्तायां च । पिठरम् । न० ।
पिठ–क्लेशे । करन्‌प्रत्ययः । "पिठरः स्थाल्यां ना क्लीबं मुस्ता मन्थनदण्डयोः" इति मेदिनी ॥
कुशं स्वनामाख्याततृणम् । मेध्यं शुचि । व्रतादिना शुद्ध इति यावत् । तयोः । तथा ताम्रे ।
जले । वर्षणे । धर्षणे । अर्घोपकरणे । यज्ञाद्यर्थे । यज्ञोपवीते । मधुनि । घृते । "अनन्तर्गर्भितं
साग्रं कौशं द्विदलमेव च । प्रादेशमात्रं विज्ञेयं पवित्रं सर्वकर्म्मसु" इत्युक्ते कुशद्वये च । पवि-
त्रम् । न० । स्त्री० । पू–शोधे । इत्रः प्रत्ययः । "पवित्रं वर्ण्णे कुशे । ताम्रे पयसि च क्लीबं
मेध्ये स्यादभिधेयवत्" इति मेदिनी ॥ देहे शरीरे । पाटलिपुत्रे स्वनामाख्याते नगरे । न० । गुग्गुलौ
स्वनामाख्याते निर्यासे । पु० । तद्वत् गेहे । कुसुमदलवृत्तौ । नागरमुस्तायाम् । चर्म्मणि ।
गृहोपरि गृहे । राशौ । पीतझिण्ट्याञ्च । पुरम् । न० । पुर–अग्रगमने । कः प्रत्ययः ।
"पुरं नपुंसकं गेहे देहपाटलिपुत्रयोः । पुष्पादीनां दलावृत्तौ ना गुग्गुलौ न ना पुरि" इति ।
मेदिनी ॥ ३६४ ॥</c>


<v>वरो जामातरि वृतौ कुङ्कुमे च नपुंसकम् ।
वक्रः शनैश्चरे क्रूरे पुटभेदे तथा नृजौ ॥ ३६५ ॥</v>
<c>जामातरि दुहितृपतौ । वृतौ आवरणे । कुङ्कुमे स्वनामाख्याते औषधे । न०
चकारात् इच्छायाम् । याचने । वेष्टने । अभीष्टे । श्रेष्ठे । त्रि० । जारे । गुग्गुलौ । पत्यौ च ।
वरः । पु० । व्रियते । वृ–आवरणे । अप्‌प्रत्ययः । वर–ईप्से । घञ्‌प्रत्ययो वा । "वरो
जामातरि वृतौ देवतादेरभीप्सिते । षिड्गे पुंसि त्रिषु श्रेष्ठे कुङ्कुमे तु नपुंसकम्" इति मेदिनी ॥
शनैश्चरे शनिग्रहे । क्रूरे रुद्रे । पुटभेदे नगरे । अनृजौ कुटिलगतौ । तथा मङ्गलग्रहे । त्रिपुरा-
सुरे । पर्वते । कुटिलवति । "राहुकेतू सदा वक्रौ" इति ज्यौतिषम् । नदीवक्रे च । न० ।
वक्रः । पु० । वकि–कौटिल्ये । गतौ च । रन्‌प्रत्ययः । "वक्रः स्यात्कुटिले क्रूरे पुटभेदे
शनैश्चरे । अग्रमालम्बने वाते परिमाणे पलस्य च" इति विश्वः । "वक्रः शनैश्चरे पुंसि पुटभेदे नपुं-
सकम् । त्रिषु क्रूरे च कुटिले" इति मेदिनी ॥ ३६५ ॥</c>


;p{0220}
<v>कुब्जवृक्षे हरे वारो बन्धुरं रम्यनम्रयोः ।
भ्रमरः कामुके भृङ्गे भरोऽतिशयभारयोः ॥ ३६६ ॥</v>
<c>कुब्जवृक्षे स्वनामाख्याते द्रुमभेदे । हरे शिवे ।
तथा सङ्‌घे । अवसरे । स्वयोग्यकाले । द्वारे । क्षणे । सूर्यादिग्रहाणाम् अधिकृते दिने । यथा
रविवारः रविस्वामिकं दिनमित्यादि । यज्ञपात्रे च । न० । वारः । पु० । वृ–आवरणे ।
घञ्‌प्रत्ययः । "वारः सूर्यादिदिवसे वारोऽवसरवृक्षयोः । कुब्जवृक्षे हरेर्वारं द्वारे मद्यस्य भाजने"
इति विश्वः । "वारः सूर्यादिवासरे । द्वारे हरे कुब्जवृक्षे वृन्दावसरयोः क्षणे" इति मेदिनी ॥
रम्यं रमणीयम् । नम्रं नमनम् । तयोः । तथा उन्नतानते । मुकुटे । स्त्रीचिह्ने । तिल-
कल्के । बन्धुजीवकवृक्षे । बधिरे । हंसे । विडङ्गे । ऋषभौषधे । बके । विहङ्गे च । पु० ।
बन्धुरम् । न० । बन्ध–बन्धने । उरच्‌प्रत्ययः । "बन्धुरं मुकुटे पुंसि स्त्रीचिह्ने तैलकल्कयोः ।
बन्धुके बधिरे हंसे त्रिषु स्याद्रम्यनम्रयोः" इति मेदिनी ॥ कामुके मैंथुनकामनातिशयवति ।
भृङ्गे मधुकरे च । भ्रमरः । पु० । भ्रम–चलने । करन्‌प्रत्ययः । "भ्रमरः कामुके भृङ्गे"
इति मेदिनी ॥ अतिशयः आधिक्यम् । भारः गुरुत्वपरिमाणम् , अष्टसहस्रतोलकपरिमाणं वा ।
तयोः । तथा भरणकर्त्तरि च । त्रि० भरः । पु० । भृ भरणे । अप्‌प्रत्ययः । "भरोऽति-
शयभारयोः" इति मेदिनी ॥ ३६६ ॥</c>


<v>विषे स्वादौ च मधुरं मल्लिकायाञ्च माधुरम् ।
मखाग्नौ च महावीरो मक्षिकायाञ्च मत्सरः ॥ ३६७ ॥</v>
<c>विषे । स्वादौ गुडादिस्थे मिष्टरसे । माधुर्यरसवति च ।
चकारात् इक्ष्वादौ । मनोहरे । "मधुरया मधुबोधितमाधवी" इति माघः । प्रिये । त्रि० ।
रक्तशिग्रौ । राजाम्रे । रक्तेक्षौ । गुडे । शालौ । जीरके । पु० । वङ्गे । शीसे । न० ।
शतपुष्प्याम् । यष्टिमधौ । काकोल्याम् । शतावर्याम् । बृहज्जीवन्त्याम् । मधुकर्कटिकायाम् ।
मधूल्याम् । मेदायाम् । पालङ्कशाके च । मधुरम् । न० । मधु माधुर्यं राति रा–आदाने ।
कः प्रत्ययः । मधु अस्यास्तीति अस्त्यर्थे रः प्रत्ययो वा । "मधुरा शतपुष्पायां मिश्रेयानगरी-
भिदोः । मधुकर्कटिकाभेदा मधुलीयष्टिकासु च । क्लीबं विषे पुंसि रसे तद्वत् स्वादुप्रियेन्य-
वत्" इति मेदिनी ॥ मल्लिकायां मल्लिकापुष्पे । चकारात् मदिरायाम् । स्त्री० । माधुरम् ।
न० । क्वचित् "मुद्गरम्" इति पाठः । मधु राति भ्रमरेभ्यो ददाति । रा–दाने कः प्रत्ययः ।
स्वार्थे अण्‌प्रत्ययश्च । माधुरशब्दः कोषान्तरेषु न दृष्टः । मखाग्नौ यज्ञाग्नौ । चकारात्‌ ।
हनुमति । गरुडे । सिंहे । वज्रे । श्वेततुरङ्गे । कोकिले । धनुर्धरे । एकवीरवृक्षे । महाशूरे ।
क्षीरकाकोलीवृक्षे च । स्त्री० । महावीरः । पु० । महांश्चाऽसौ वीरश्चेति कर्म्मधारयस-
मासः । "महावीरस्तु गरुडे शूरे सिंहे मखानले । वज्रे श्वेततुरङ्गे च सञ्चानविहगेऽपि च ।
इति मेदिनी ॥ मक्षिकायां कीटभेदे । स्त्री० । चकारात् अन्यशुभद्वेषे । परसम्पत्त्यसहने ।
क्रोधे । कृपणे च त्रि० । मत्सरः । पु० । मद–गर्वे । दैन्ये च । सरः प्रत्ययः
"मत्सरा मक्षिकायां स्यान्मत्सर्यक्रोधयोः पुमान् । असह्यपरसम्पत्तौ कृपणे चाऽभिधे-
यवत्" इति मेदिनी ॥ ३६७ ॥</c>


;p{0221}
<v>महेन्द्रो भूधरे शक्रे मन्दे वक्रे च मन्थरः ।
विघ्नमन्मथयो र्मारो मकरो राशियादसोः ॥ ३६८ ॥</v>
<c>भूधरे जम्बुद्वीपस्थपर्वतभेदे । शक्रे महैश्वर्यवति इन्द्रे
तथा परमेश्वरे च । महेन्द्रः । पु० । महांश्चाऽसौ इन्द्रश्चेति इन्द्रस्याऽपि नियन्तृत्वात् । "महेन्द्रः
पर्वते शक्रे" इति मेदिनी ॥ मन्दे । वक्रे । मन्थानदण्डे । चकारात् कोपे । फले । कुसुम्भ्याम् ।
नीचे । जडे । मन्दे । त्रि० । कैकेय्याः दास्याम् । स्त्री० । मन्थरः । पु० । मन्थ–विलोडे ।
करच्‌प्रत्ययः । "मन्थरः कोशफलयोर्बाधमन्थानयोः पुमान् । कुसुम्भ्यां न द्वयोर्मन्दे पृथौ
वक्रेऽभिधेयवत्" इति मेदिनी ॥ विघ्नः व्याघातः । अन्तरायो वा । मन्मथः कामदेवः । तयोः ।
तथा मरणे । धुस्तूरे । पक्षिभेदे च । मारः । पु० । मृ–मृतौ । घञ्‌प्रत्ययः । "मारो
मृत्यौ स्मरे विघ्ने" इति मेदिनी ॥ राशिः मकराकारत्वात् मेषादितो दशमो राशिः । यादसो
जलजन्तुभेदः । तयोः । तथा निधिभेदे च । मकरः । पु० । मनुष्यं कृणाति हिनस्ति
कृ–हिंसने । विक्षेपे । अच्‌प्रत्ययः । पृषोदरादित्वात् साधुः । "मकरो यादसो भेदे निधि-
राशिप्रभेदयोः" इति मेदिनी ॥ ३६८ ॥</c>


<v>गमनोत्सवयोर्यात्रा रुधिरं कुङ्कुमेऽपि च ।
वृक्षभित्पापयो रोध्रो दैत्यभेदे मृगे रुरुः ॥ ३६९ ॥</v>
<c>गमनं जिगीषया राज्ञां गमनम् । उत्सवः देवोद्देशेन
उत्सवभेदो रथयात्रादिः । तयोः । तथा गमनमात्रे च । यात्रा । स्त्री० । या–गतौ । ष्ट्रन्‌-
प्रत्ययः । "यात्रा तु यापनेऽपि स्याद्गमनोत्सवयोः स्त्रियाम्" इति मेदिनी । कुङ्कुमे स्वनामा-
ख्याते औषधभेदे । अपिशब्दात्‌ शरीरस्थे रसपाकजन्ये धातुभेदे । मङ्गलग्रहे । रक्तवर्णे । तद्व-
र्णवति । त्रि० । रुधिरम् । न० । रुध–आवरणे । किरच्‌प्रत्ययः । "रुधिरोऽङ्गारके पुंसि
क्लीबन्तु कुङ्कुमासृजोः" इति मेदिनी ॥ वृक्षभिद् लोध्रवृक्षः । पापः किल्बिषः । तयोः । तथा
अपराधे च । रोध्रः । पु० । न० । रुध–आवरणे । रन्‌प्रत्ययः । "रोध्रो ना साबरे क्लीब-
मपराधे च किल्बिषे" इति मेदिनी ॥ दैत्यभेदे असुरविशेषे । मृगे मृगभेदे च । रुरुः । पु० ।
रु–वधे । गतौ च । कुः प्रत्ययः । "रुरुर्ना मृगदैत्ययोः" इति मेदिनी ॥ ३६९ ॥</c>


<v>लम्बोदरः स्यादुद्धाने गणानामधिपेऽपि च ।
लक्ष्मीपुत्रौ स्मरहयौ विस्तारौ स्तम्बविस्तृती ॥ ३७० ॥</v>
<c>उद्धाने
दुष्पूरोदरवति । त्रि० । गणानामधिपे गणेशे । अपिशब्दात्‌ तारानाम्न्यां देव्याम् । स्त्री० । ङीप्‌
च । लम्बोदरः । पु० । स्यादित्यन्वयः । लम्बं दीर्घमुदरं यस्येति बहुव्रीहिः । "लम्बोदरः
स्यादुद्धाने गणानामधिपेऽपि च" इति मेदिनी ॥ स्मरः कामदेवः । हयः अश्वः । तयोः । तथा
गन्धर्वभेदे । कुशे च । लक्ष्मीपुत्रः । पु० । लक्ष्म्याः पुत्र इति षष्ठीतत्पुरुषः । "लक्ष्मीपुत्रस्तु
पुल्लिङ्गः कामदेवे तुरङ्गमे" इति मेदिनी ॥ स्तम्बः विटपः । विस्तृतिः विस्तीर्णता । तयोः । तथा
समासवाक्यस्थे पदसमूहे च । विस्तारः । पु० । विपूर्वस्तृ–आच्छादने । संज्ञायां कर्तरि
घञ्‌प्रत्ययः । "विस्तारो विस्तृतौ स्तम्बे" इति मेदिनी ॥ ३७० ॥</c>


;p{0222}
<v>वप्रस्तातेऽस्त्रियां क्षेत्रे चये रेणौ च रोधसि ।
स्यादूषरे वनक्षेत्रे वल्लुरं गहनेऽपि च ॥ ३७१ ॥</v>
<c>ताते जनके । क्षेत्रे
केदारे । चये दुर्गनगरादौ परिखया उद्धृतमृत्तिकास्तूपे । रेणौ धूलौ । रोधसि तटे, नद्यादिकूले
वा । चकारात् सीसके । प्राचीरे । प्रजापतौ । पु० । मञ्जिष्ठायाम्‌ । स्त्री० । वप्रः । पु० न० ।
उप्यतेऽत्र । वप–बीजवपने । रन्‌प्रत्ययः । "वप्रस्ताते पुमानस्त्री रेणौ क्षेत्रे चये तटे" इति
मेदिनी ॥ ऊषरे क्षारमृत्तिकायुक्ते देशे । वनक्षेत्रे । वनकेदारे । गहने । कुञ्जे । अपिशब्दात्‌
मञ्जर्य्याम् । निर्ज्जनस्थाने । शाद्वले च । वल्लुरम् । न० । स्यादित्यन्वयः । वल्ल–संवरणे ।
उरन्‌प्रत्ययः । "वल्लुरः स्याद्वनक्षेत्रे गहनोपरयोरपि" इति मेदिनी ॥ ३७१ ॥</c>


<v>वल्लूरा त्रिषु संशुष्कमांससूकरमांसयोः ।
वैकल्येऽपि च विश्लेषे विधुरं विकले त्रिषु ॥ ३७२ ॥</v>
<c>संशुष्कमांसः
आतपादिना शुष्कमांसः । सूकरमांसः । स्वनामाख्यातस्य पशोर्मांसः । तयोः । तथा वाहने ।
वनक्षेत्रे । ऊषरभूमौ च । वल्लूरा । त्रि० । वल्ल–संवरणे । ऊरन्‌प्रत्ययः । "वल्लूरा
त्रिषु संशुष्कमांससूकरमांसयोः" इति मेदिनी ॥ वैकल्ये विकलत्वे । विश्लेषे विश्लिष्टे । शैथिल्ये
वा । न० । विकले स्वभावहीने । अपिशब्दात् विह्वले च । विधुरम् । त्रि० । विगता धूर्य-
स्येति अच्‌समासः । "विधुरं स्यात्प्रविश्लेषे न द्वयोर्विकले त्रिषु" इति मेदिनी ॥ ३७२ ॥</c>


<v>विकारो विकृतौ रोगे विश्वकद्रू श्वभित्खलौ ।
बेरोऽङ्गे कुङ्कुमे बेरं वठरः शठमन्दयोः ॥ ३७३ ॥</v>
<c>विकृतौ प्रकृतेरन्यरूपे, विकारयुक्ते वा । रोगे सजावति । तथा परिणामे च । विकारः ।
पु० । विपूर्वः कृ–करणे । घञ्‌ प्रत्ययः ॥ श्वभिद्‌ श्वानभेदः । खलः दुर्जनः । तयोश्च । विश्व-
कद्रुः । पु० । विश्वं कद्यते । कद–विह्वलीभावे । रुः प्रत्ययः । "विश्वकद्रुस्त्रिषु खले ध्वाना-
खेटशुनोः पुमान्" इति मेदिनी ॥ "विश्वकद्रुः खले ध्वाने स्यादाखेटककुक्कुरे" इति विश्वः ॥ अङ्गे
कलेवरे । देहे वा । पु० । कुङ्कुमे स्वनामाख्याते औषधभेदे । तथा वार्त्ताकौ । कर्पूरे च । बेरम् ।
न० । अज–गतौ । क्षेपणे च । रन्‌प्रत्ययः । वीभावश्च । "बेरं कलेवरे क्लीबं वार्त्ताकौ कुङ्कु-
मेऽपि च" इति मेदिनी ॥ शठः धूर्त्तः । मन्दः मूर्खः । तयोः । तथा अम्बष्ठे च ।वठरः ।
???.....???.....???.....???</c>


;p{0223}
<v>अथ व्यतिकरः पुंसि व्यसनव्यतिषङ्गयोः ।
पर्याणेऽक्षोपकरणे शारिः शकुनिकान्तरे ॥ ३७४ ॥</v>
<c>???.....???.....???.....???
मेदिनी ॥ अथ अनन्तरार्थद्योतको निपातः । व्यसनं विपत्तिः । व्यतिषङ्गः परस्परमेलनम् ।
तयोः । तथा सम्बन्धे च । व्यतिकरः । पु० । विअतिपूर्वः कृ–करणे । अप्‌प्रत्ययः ।
"अथ व्यतिकरः पुंसि व्यसनव्यतिषङ्गयोः" इति मेदिनी ॥ "व्यतिकरः समाख्यातो व्यसन-
व्यतिषङ्गयोः" इति विश्वः ॥ पर्याणे युद्धार्थं हस्तिपर्याणे । अक्षोपकरणे पाशकादिगुटिकायाम् ।
शकुनिकान्तरे पक्षिभेदे । "शारीं चरन्ती सखि मारय" इति नैषधम् । तथा व्यवहारभेदे । कपटे
च । शारिः । स्त्री० । शृ–हिंसने । इञ् प्रत्ययः । शारी अप्यत्र । वा ङीप्‌ । "शारिर्नाक्षोपकरणे
स्त्रियां शकुनिकान्तरे" इति मेदिनी ॥ ३७४ ॥</c>


<v>श्रीर्लक्ष्मीवेशसम्पत्सु भारतीशोभयोरपि ।
शिखरं शैलवृक्षाग्रकक्षापुलककोटिषु ॥ ३७५ ॥</v>
<c>लक्ष्मीः प्रसिद्धा । वेशः वेशरचना । सम्पत् धर्मार्थ-
कामसम्पत्तिः । एतासु । भारती वाणी । शोभा दीप्तिः । तयोः । अपिशब्दात् लवङ्गे । प्रकारे । उप
करणे । बुद्धौ । विभूतौ । अधिकारे । प्रभायाम् । कीर्तौ । वृद्धौ । सिद्धौ । कमले । बिल्ववृक्षे ।
वृद्धिनामौषधौ । "देवं गुरुं गुरुस्थानं क्षेत्रं क्षेत्राधिदेवताम् । सिद्धं सिद्धादिकारांश्च श्रीपूर्वं समु-
दीरयेत्" इत्युक्तेषु देवादीनां नामोच्चारणायोपाधिभेदे च । रागभेदे च । पु० । श्रीः । स्त्री० ।
श्रि–सेवने । क्विप्‌प्रत्ययः । निपातनात् साधुः । "श्रीर्वेशरचनाशोभाभारतीसरलद्रुमे । लक्ष्म्यां
त्रिवर्गसम्पत्तिविधोपकरणेषु च । विभूतौ च मतौ च स्त्री" इति मेदिनी ॥ शैलः पर्वतः । वृक्षः
तरुः तयोःर अग्रम् उपरिभागः । कक्षा शुष्कतृणादिः । पुलकः रोमाञ्चः । कोटिः अन्तमात्रम्
एतासु ॥ ३७५ ॥</c>


<v>पक्वदाडिमबीजाभमाणिक्यशकलेऽपि च ।
शुक्रं रेतोक्षिरुक्शुक्रो ना काव्यज्यैष्ठवह्निषु ॥ ३७६ ॥</v>
<c>पक्वादाडिमबीजाभं परिणतदाडिमफलबीजवर्णं माणिक्यं रत्नभेदः । शकलं
खण्डम् एकभागो वा एतेषु । अपिशब्दात् मूर्वायाञ्च । शिखरम् । न० । शिखा अस्त्यस्य ।
अरच्‌प्रत्ययः । आलोपश्च । "शिखरोऽस्त्री द्रुमाग्रेऽद्रिशृङ्गे पुलककक्षयोः । पक्वादाडिमबीजाभ-
माणिक्यशकलाग्रयोः" इति मेदिनी ॥ रेतः मज्जजातश्चरमधातुः । अक्षिरुक् नेत्ररोगभेदः ।
काव्यः शुक्राचार्यः । ज्येष्ठः ज्येष्ठानक्षत्रयुक्तपौर्णमासीसम्बद्धः स्वनामाख्यातश्चान्द्रमासः ।
वह्निः दहनः । एतेषु । पु० । तथा चित्रकवृक्षे । विष्कम्भादिषु योगेषु मध्ये चतुर्विंशे योगे
च । पु० । शुक्रम् । न० । शुच–शौचे । क्लेदे च । रक्‌प्रत्ययः । निपातनात् कुत्वम् ।
"शुक्रः स्याद्भार्गवे ज्येष्ठमासे वैश्वानरे पुमान् । रेतोक्षिरुग्भिदोः क्लीबम्" इति मेदिनी ॥ ३७६ ॥</c>


<v>गजभूषा च शृङ्गारः शुषिरं गर्तवाद्ययोः ।
कुटजे वासवे शक्रो वरीशच्योः शतावरी ॥ ३७७ ॥</v>
<c>गजभूषा हस्त्यलङ्कारः । तत्र । चकारात् नाट्योक्ते रसभेदे । लवङ्गे । सिन्दूरे । चूर्णे ।
कालागुरुणि । आर्द्रके । भूषणे च । शृङ्गारः । पु० । शृङ्गं कामोद्रेकमृच्छत्यनेन । ऋ–
गतौ । अण्‌प्रत्ययः । शृङ्गं कारणत्वेन ऋच्छति शृङ्गं प्राधान्यमृच्छत्यनेन वा इति । अण्‌-
प्रत्ययः । "शृङ्गारः सुरते नाट्यरसे च गजमण्डने । नपुंसकं लवङ्गेऽपि नागसम्भवचूर्णयोः"
इति मेदिनी ॥ गर्त्तं भूमिछिद्रम् । वाद्यं वंशादिवाद्यं तयोः । तथा सच्छिद्रे । त्रि० । मूषिके ।
अग्नौ । पु० । नद्याम् । नलीनामगन्धद्रव्ये च । स्त्री० । शुषिरम् । न० । शुष–शोषे ।
किरच्‌प्रत्ययः । "शुषिरं वंश्यादिवाद्ये विवरे च नपुंसकम् । मूषिके ना स्त्रियां नल्यौषधौ-
रन्ध्रान्विते त्रिषु" इति मेदिनी ॥ कुटजे कुटजवृक्षे । वासवे इन्द्रे । तथा अर्जुनवृक्षे । पेचके ।
ज्येष्ठानक्षत्रे च । शक्रः । पु० । शक–सामर्थ्ये । रक्‌प्रत्ययः । "शक्रः पुमान् देवराजे
कुटजार्जुनभूरहोः" इति मेदिनी ॥ वरी शतमूली । शची इन्द्रभार्या तयोश्च । शतावरी ।
स्त्री० । शतमावृणोति । आपूर्वः वृ–आवरणे । अच्‌प्रत्ययः । गौरादित्वात् ङीप् च ।
"शतावरी तु शच्यां स्यादिन्दीवर्यामपि स्त्रियाम्‌" इति मेदिनी ॥ ३७७ ॥</c>


;p{0224}
<v>शक्वरी मेखलाछन्दः शवरः सलिले शिवे ।
स्थिरा महीशालपर्ण्योः शम्बरं संयमे जले ॥ ३७८ ॥</v>
<c>मेखला
स्त्रीकट्याभूषणम् । उपनयनकाले ब्रह्मचारिधार्यं कटिसूत्रं वा । छन्दः चतुर्दशाक्षरपादकः छन्दो-
भेदः तयोः । तथा नदीभेदे । वृषे च । शक्वरी । स्त्री० पु० । शक–सामर्थ्ये । क्वरप्‌प्रत्ययः ।
क्वचित्तु "शकरी" "शर्करी" "शङ्करी" इति पाठा अपि दृश्यन्ते । "शर्करी छन्दसोभेदे नदीमे-
खलयोरपि" इति मेदिनी ॥ सलिले जले । शिवे महादेवे । तथा ल्मेच्छजातिभेदे च । शवरः ।
पु० न० । शव–विकारे गतौ च अरन्‌प्रत्ययः । "शवरो म्लेच्छभेदे च पानीये शङ्करेऽपि च"
इति मेदिनी ॥ मही पृथिवी । शालपर्णी स्वनामाख्यात औषधभेदः तयोः । तथा शाल्मलौ ।
काकोल्याञ्च । स्थिरा । स्त्री० । स्था–गतिनिरोधे । किरच्‌ प्रत्ययः । "स्थिरा भूशाल-
पर्ण्योः" इति मेदिनी ॥ संयमे व्रताङ्गतया पूर्वदिनकर्त्तव्ये नियमभेदे । इन्द्रियनिग्रहे वा । जले
पानीये । न० ॥ ३७८ ॥</c>


<v>शम्बरौ दैत्यहरिणौ सत्त्रं स्यात्कैतवे वने ।
स्रोतोञ्जने च सौवीरं काञ्जिके बदरेऽपि च ॥ ३७९ ॥</v>
<c>दैत्यः असुरभेदः । हरिणः मृगभेदः तयोः । तथा मत्स्यभेदे ।
पर्वतभेदे । युद्धे । चित्रकवृक्षे । लोध्रे । अर्जुनवृक्षे । पु० । श्रेष्ठे । त्रि० । आखुपर्ण्याम् ।
स्त्री० । धने । चित्रे च । शम्बरः । पु० । शम्ब–गतौ । अरन्‌प्रत्ययः । शम्बरं सलिले
पुंसि मृगदैत्यविशेषयोः । शम्बरी चाऽखुपर्ण्यां स्यात्" इति मेदिनी ॥ कैतवे कपटतायाम् । वने
अरण्ये । तथा स्थाने । यज्ञे । सदादाने । आच्छादने । धने । गृहे । दाने सरसि च ।
सत्त्रम् । न० । सद–गतौ । आश्रयकरणे च । त्रल्‌प्रत्ययः । स्यादित्यन्वयः । "सत्रं यज्ञे सदा-
दानाच्छादनारण्यकैतवे" इति मेदिनी ॥ स्रोतोञ्जने स्रोतसि यमुनास्रोतोजलसन्निकृष्टसौवीरदेशभवे
अञ्जने । अथ वा सौवीरदेशजाते अञ्जने । काञ्जिके बदरे कोलिवृक्षे । अपिशब्दात् काञ्जिकभेदे
च । सौवीरम्‌ । न० । पु० । सुष्टुवीरो यत्र सुवीरो देशभेदः । तत्र भवः । अण्‌प्रत्ययः ।
"सौवीरं काञ्जिके स्रोतोऽञ्जने च बदरीफले" इति मेदिनी ॥ ३७९ ॥</c>


;p{0225}
<v>हलतिग्मकरौ सीरौ सान्द्रं मृदौ घने वने ।
तन्त्वादिग्रन्थयोः सूत्रं कारणेऽपि च दृश्यते ॥ ३८० ॥</v>
;c{इति रान्ताः ॥}
<c>हलः लाङ्गलः । तिग्म-
करः सूर्यः तयोः । तथा अर्कवृक्षे च । सीरः । पु० । सि–बन्धे । रक्‌प्रत्ययः । पृषोदरा-
दित्वात् साधुः । "सीरोर्कहलयोः पुंसि" इति मेदिनी ॥ मृदौ कोमले । घने निबिडे । वने अरण्ये ।
न० । तथा स्निग्धे । मनोज्ञे च । सान्द्रम्‌ । त्रि० । अदि–बन्धने । रक्‌प्रत्ययः । सह अन्द्रेण ।
"सान्द्रं वने घने मृदौ" इति मेदिनी ॥ तन्त्वादिः वस्त्रसाधनतन्तु । ग्रन्थः रचनाविशेषः, शास्त्र-
भेदो वा । स च "स्वल्पाक्षरमसन्दिग्धं सारवद्विश्वतोमुखम् । अस्तोभमनवद्यञ्च सूत्रं सूत्रविदो विदुः" ।
इत्युक्तः । तयोः । कारणे । अपिशब्दात्‌ व्यवस्थायाम् । नाटकसाधने । प्रस्तावे च । सूत्रम् ।
न० । दृश्यते इति क्रियापदं सम्बन्धनीयम् । सूत्र–ग्रन्थने, वेष्टने च । अच्‌प्रत्ययः । "सूत्रं तन्तु-
व्यवस्थायां शास्त्रादिसूत्र ग्रन्थने" इति मेदिनी ॥ ३८० ॥ इति रकारान्ताः समाप्ताः ॥</c>


<v>शैलेऽचलोऽचला भूमावरालः सर्जवक्रयोः ।
अलिः सुरापुष्पलिहोः कल्लोलेऽप्याकुलं त्रिषु ॥
आलुर्गलन्तिकायां स्त्री क्लीबं मूले च भेलके ॥ ३८१ ॥</v>
<c>अथ लान्ता-
नाह ॥ शैले पर्वते । तथा शङ्कौ । महादेवे । ब्रह्मणि । चलशून्ये । त्रि० । भूमौ पृथि-
व्यां च । स्त्री० । ऊचलः । पु० । न चलति । चल–गतौ । अच्‌प्रत्ययः । नादितत्पुरुषः ।
"अचला वसुधायां रयादचलः शैलकीलयोः" इति मेदिनी ॥ सर्ज्जः सर्ज्जरसः । वक्रः कुटिलः ।
तयोः । तथा मत्तहरितनि । वेश्यायाञ्च । स्त्री० । अरालः । पु० । ऋ–गतौ । विच्‌प्रत्ययः–
अर । अरभालाति । आपूर्वः ला–आदाने । कः प्रत्ययः । "अरालः कुटिले सर्ज्जरसे समददन्तिनि"
इति मेदिनी ॥ सुरा मद्यम् । पुष्पलिहः भ्रमरः । तयोः । तथा वृश्चिके । कोकिले । काके च ।
अलिः । पु० । अलति दंशे कूजिते शब्दिते वा समर्थो भवति । अल–भूषणे, वारणे,
पर्याप्तौ च । इन्‌प्रत्ययः । "अलिः सुरापुष्पलिहोः" इति मेदिनी ॥ कल्लोले महातरङ्गे ।
अपिशब्दात् व्याकुले च । आकुलम् । त्रि० । आपूर्वः कुल–बन्धे, संहतौ च । कः प्रत्ययः ।
आकुलशब्दो विश्वमेदिन्यादिषु न दृष्टः । गलन्तिकायां स्वल्पवारिधारायुतायाम् , कर्कर्यां वा ।
स्त्री० । "देवे देये गलन्तिका" इति स्मृतिः । मूले स्वनामाख्याते कन्दभेदे । भेलके नद्यादितारणार्थे
प्लवे । न० । चकारात् पेचकपक्षिणि । क्षुद्रघटिकायाञ्च । स्त्री० । आलुः । पु० । आपूर्वः लू–
छेदने । डुः प्रत्ययः । "आलुर्गलन्तिकायां स्त्री क्लीबं मूले च भेलके" इति मेदिनी ॥ ३८१ ॥</c>


;p{0226}
<v>आलिः सेतुः सखी यज्वा शौण्डिकश्चाऽसुतीवलः ।
आभीलं भीषणे कृच्छ्रे इला भूवाम्बुधाङ्गनाः ॥ ३८२ ॥</v>
<c>सेतुः आगन्तुकजलवारणार्थं सस्यसेकजलवारणार्थञ्च कृतो व्रतिरूपः सेतुः । सखी वयस्का तयोः ।
तथा पङ्क्तौ । आरामादिवृक्षश्रेण्याम् । सन्ततौ । शुद्धान्तःकरणे । अत्यर्थे च । त्रि० । आलिः ।
स्त्री० । आपूर्वः अल–भूषणे, वारणे च । इन्‌प्रत्ययः । आली अप्यत्र । "आलिर्विशदाशयोः ।
त्रिषु स्त्रियां वयस्कायां सेतौ पङ्क्तौ प्रकीर्त्तिता" इति मेदिनी ॥ यज्वा सोमाभिंपवशाली याज्ञिकः ।
शौण्डिकः मद्यविक्रेता । तयोः । चकारात् कन्यापालके च । आसुतीवलः । पु० । आसु-
तीरस्यास्ति । वलच्‌ प्रत्ययः । दीर्घश्च । "आसुतीवल आख्यातः कन्यापालकयज्वनोः" इति
मेदिनी । भीषणे भयानके । त्रि० । कृच्छ्रे कष्टे । तद्वति च । आभीलम् । न० । आसमन्तात्
भियं लाति । आ–भी–पूर्वः ला–आदने । कः प्रत्ययः । "आभीलं न द्वयोः कृच्छ्रे वाच्यलिङ्गं भया-
नके" इति मेदिनी ॥ भूः पृथ्वी । वाक् वचनम् । बुधाङ्गना वैवस्वतमनुकन्या बुधपत्नी । सा हि वि-
ष्णुवरात् पुंस्त्वमासाद्य पुनः शङ्करशापात् स्त्रीत्वं गता । बुधस्तु तामुपयम्य पुरूरवसमुत्पादयामास
इति पुराणे प्रसिद्धम् । एतासु । तथा गवि । जम्बुद्वीपस्थनववर्षमध्ये वर्षभेदे च । इला । स्त्री० ।
इल–शयने, क्षेपे च । कः प्रत्ययः । "इला कलत्रे सौम्यस्य धरित्र्यां गवि वाचि च" इति गेदिनी
॥ ३८२ ॥</c>


<v>आर्द्रशूरणयो रोलः कालः स्यान्मृत्युकृष्णयोः ।
अंशे वृद्धावपि कला कदली ध्वजरम्भयोः ॥ ३८३ ॥</v>
<c>आर्द्रः आर्द्रायां भूमौ जातः स्वनामाख्यातो मूलभेदः । त्रि० । शूरणं कन्दविशेषः ।तयोश्च ।
ओलः । पु० । आ उनत्ति आपूर्वः उन्द–क्लेदे । कः प्रत्ययः । नलोपे पृषोदरादित्वाद्‌दस्य
लत्वम् । क्वचित् ओल्लः इति पाठः । "ओल्लस्तु शूरणे पुंसि स्यादार्द्रे वाच्यलिङ्गकः" इति
मेदिनी ॥ मृत्युर्मरणम् । कृष्णः कालवर्णः । तद्वान् तयोः । तथा लौहे । कक्कोलके । यमे ।
महाकाले । शिवे । शनैश्चरे । कोकिले । रक्तचित्रके । कासमर्द्दे । क्षणदण्डादिसमये च ।
कालः । पु० । स्यादित्यन्वयः । कुत्सितमलति । अल–वारणे । अच्‌प्रत्ययः । कोः कादेशः ।
"कालो मृत्यौ महाकाले समये यमकृष्णयोः" इति मेदिनी ॥ अंशे चन्द्रमण्डलस्य षोडशे भागे ।
वृद्धौ दत्तधनस्याधिकलभ्यांशे । अपिशब्दात्‌ कालपरिमाणे । ज्योतिषोक्ते राशेस्त्रिंशद्भागस्य षष्ठि-
भागे । नौकायाम्‌ । कपटे । विभूतौ । सामर्थ्ये । सङ्ख्यायाम् । मरीचिपत्न्याम्‌ । चतुःषष्ठि-
प्रकारेषु गीतवाद्यादिपु च । कला । स्त्री० । कल–सङ्ख्यायाम्‌ । अच्‌प्रत्ययः । "कला
स्यान्मूलविवृद्धौ शिल्पादावंशमात्रके । षोडशांशे च चन्द्रस्य कलनाकालमानयोः" इति मेदिनी ॥
ध्वजः पताका । रम्भा रम्भावृक्षः । तयोः । तथा मृगविशेषे च । कदली । स्त्री० । काये
दल्यते त्वगादौ जलबहुलत्वात् । काशब्दोपपदः दल–भेदे । अच्‌प्रत्ययः । ङीप्‌ च । "कदली
पताकामृगभेदयोः" इति मेदिनी ॥ ३८३ ॥</c>


<v>कफोणिघाते ज्वाले च कीलावत्कील इष्यते ।
शिरसोऽस्थिन कपालोऽस्त्री घटादेः शकले व्रजे ॥ ३८४ ॥</v>
<c>कफोणिः भुजमध्यग्रन्थिः कूर्परः । घातः शङ्कुः ।
तयोः । ज्वाले अग्निशिखायाम् । चकारात् शस्त्रे । स्तम्भे । लेशे च । कीलावत् कीलाशब्द
इव । कीलः कीलशब्दः इष्यते काम्यते । शाब्दिकैरित्यध्याहारः । कीलः । पु० । कील–बन्धे ।
कप्रत्ययः । "कीलो लेशे द्वयोः स्तम्भे ज्वालाकफोणिशङ्कुषु" इति मेदिनी ॥ शिरसोस्थ्नि
मस्तकास्थ्नि । घटादेः शकले कलशादेरवयवे । व्रजे समूहे । तथा यतीनां भिक्षापात्रे । कर्परे ।
कुष्ठरोगभेदे च । कपालः । पु० । कं जलं पालयति । पाल–रक्षणे । अण् प्रत्ययः ।
कप–कालन्‌प्रत्ययश्च । सौत्रिकः । "कपालोऽस्त्री शिरोस्थ्नि स्याद्घटादेः शकले व्रजे" इति
मेदिनी ॥ ३८४ ॥</c>


;p{0227}
<v>काको विषञ्च काकोलौ सास्नायामपि कम्बलः ।
धूनकेऽपि कलकलः कामलः कामुके मधौ ॥ ३८५ ॥</v>
<c>काकः द्रोणकाकः । विषं विषभेदः । तयोः । चकारात् सर्पे । सूकर-
भेदे । नरकभेदे । वायस्याम् । अश्वगन्धायाञ्च । काकोलः । पु० । कक–लौल्ये । स्वार्थे
णिच्‌ओलप्रत्ययौ । "काकोलं नरकान्तरे । ना कुलाले द्रोणकाके विषभेदे तु न स्त्रियाम्"
इति मेदिनी ॥ सास्नायां गोगलस्थिते लोमसङ्घातात्मके कम्बले । अपिशब्दात् प्रावारे ।
नागभेदे । कृमौ । स्वनामाख्याते मेषलोमनिर्मिते वस्त्रासनादौ । जले च । न० । कम्बलः ।
पु० । कम्ब–गतौ । कलच्‌प्रत्ययः । "कम्बलो नागराजे स्यात् सास्नाप्रावरयोरपि । कृमा-
वप्युत्तरासङ्गे सलिले तु नपुंसकम्" इति मेदिनी ॥ धूनके यक्षधूपे । सालनिर्यास इत्यर्थः ।
क्वचित् घुणक इति पाठः । अपिशब्दात् कोलाहले च । कलकलः । पु० । कल–
शब्दे । घञ्‌प्रत्ययः । अवृद्धिः । कलप्रकारः गुणवचनवरात् प्रकारे द्वित्वम् । "कलकल
उक्तः कोलाहले तथा शालनिर्यासे" इति मेदिनी ॥ कामयुक्ते । त्रि० । मधौ वसन्तकाले ।
तथा रोगभेदे च । कामलः । पु० । कामेन लस्यति । लस–श्लेषे, दीप्तौ च । डः
प्रत्ययः । काम अस्याऽस्तीति । मत्वर्थे लच्‌प्रत्ययः । कामं कान्तिं लुनाति । लु–छेदे । डः प्रत्ययो
वा । "कामला रोगभेदे वा न ना मरुवसन्तयोः । कामुके वाच्यलिङ्गः" इति मेदिनी ॥ ३८५ ॥</c>


<v>कुलं गोत्रे गणे देहे न ना ज्ञाने च केवलम् ।
कपिला शिंशपाकौन्त्योः कपिलोऽग्नौ मुनौ शुनि ॥ ३८६ ॥</v>
<c>गोत्रे वंशे । गणे सजातीयगणे । देहे शरीरे । तथा देशे । गृहे । तन्त्रोक्ते जीवादौ । मध्य-
महलद्वयेन कृष्यमाणायां भूमौ । शिल्पिकुलप्रधाने च । कुलम् । न० । कुल–बन्धे संहतौ
च । कः प्रत्ययः । "कुलं जनपदे गोत्रे सजातीयगणेऽपि च । भवने च तनौ क्लीबं कण्ट-
कार्यौषधौ कुली" इति मेदिनी ॥ ज्ञाने ज्ञानभेदे । चकारात् शुद्धे । न० । निश्चिते । कृत्स्ने ।
एके च । केवलम् । त्रि० । केव–सेवने । कलच्‌ प्रत्ययः । के सरसि वलयति । वल–संव-
रणे । अच्‌प्रत्ययः । अलुकसमासः । शिंशपा रक्तपुष्पयोगा शिंशपा । कौन्ती भस्मगन्धिनी
औषधी । तयोः । अग्नौ ज्वलने । मुनौ साङ्ख्यशास्त्रकारे मुनिभेदे । स च कर्दमप्रजापतितो
???.....???.....???.....???
पिङ्गलवर्णे । पु० । तद्वति । त्रि० । स्वर्णवर्णायां गवि । नदीभेदे । पुण्डरीकनामदिग्गजकरि-
ण्याञ्च । कपिला । स्त्री० । कव–स्तुतौ–वर्णने च । इलच्‌प्रत्ययः । पादेशश्च । "कपिला
रेणुकायाञ्च शिंशपागो विशेषयोः । पुण्डरीककरिण्यां स्त्री वर्णभेदे त्रिलिङ्गकम् । नाऽनले वासुदेवे
च मुनिभेदे च कुक्कुरे" इति मेदिनी ॥ ३८६ ॥</c>


;p{0228}
<v>कोलोङ्कपालावुत्सङ्गे वराहे भेलकेऽपि च ।
पिप्पल्यपि च कोला स्यात्कोलञ्च बदरीफले ॥ ३८७ ॥</v>
<c>अङ्कपालौ क्रोडप्रान्ते । उत्संगे क्रोडे । वराहे
सूकरे । भेलके नद्यादेस्तरणार्थे प्लवे । पिप्पली स्वनामाख्यातऔषधविशेषः । तत्र । स्त्री० ।
बदरीफले स्वनामाख्याते फले । न० । अपिशब्दात् शनिग्रहे । उडुपे । भुजान्तरे । चित्रायाम् ।
अस्त्रभेदे । टङ्कद्वयमाने । जातिभेदे । देशभेदे । चव्ये । मरिचे । तोलकमाने च । कोलः ।
पु० । कुल–संस्त्यागे । अच्‌प्रत्ययः । "कोलं कोलिफले क्लीबं पिप्पलीचव्ययोः स्त्रियाम्‌ ।
नाऽङ्कपालौ शनौ चित्रे वराहोत्सङ्गभेलके" इति मेदिनी ॥ ३८७ ॥</c>


<v>मृगे जले च कमलं कुवले बदरोत्पले ।
कल्लोलौ शात्रवोल्लोलौ पर्कट्याञ्च कमण्डलुः ॥ ३८८ ॥</v>
<c>मृगे मृगभेदे । जले ।
कुवले मुक्ताफले । बदरः कोलिफलम् । उत्पले नीलपद्मम् । तयोः । तथा ताम्रे । क्लोम्नि ।
औषधे । सारसपक्षिणि च । पु० । कमलम् । न० । कं जलमलति भूषयति । कं शब्दो-
पपदः अल–भूषणे अच्‌प्रत्ययः । कम–वाञ्छायाम् । कलन्‌प्रत्ययो वा । कमलं सलिलेताम्रे
जलजे व्योम्नि भेषजे । मृगभेदे तु कमलः कमला श्रीवरस्त्रियोः" इति मेदिनी ॥ शात्रवः घैरी । उल्लोलः
महातरङ्गः । तयोः । तथा हर्षे च । कल्लोलः । पु० । कल्ल–कूजने । अशब्दे च । ओलच
प्रत्ययः । "कल्लोलः पुंसिः हर्षे स्यादुल्लोलवैरिणोरपि" इति मेदिनी ॥ पर्कट्यां  प्लक्षवृक्षे
चकारात् करङ्के । संन्यासिनां जलपात्रभेदे । चतुष्पादजातौ च । कमण्डलुः । पु० न० ।
मण्डनं मण्डः । कस्य जलस्य मण्डं लाति । ला–आदाने । कुः प्रत्ययः । "कमण्डलुः स्यात्करके
न स्त्री ना प्लक्षपादपे" इति मेदिनी ॥ ३८८ ॥</c>


<v>कर्म्मरङ्गतरौ कर्म्मफलं दुःखे सुखेऽपि च ।
करालो धूनतैलेऽपि देशे केशे च कुन्तलः ॥ ३८९ ॥</v>
<c>कर्मरङ्गतरौ कामरङ्गवृक्षे, तत्फले च । दुःखे कर्म्म-
विपाकजनिते प्रतिवेदनीये चित्तधर्म्मभेदे, दुःखसाधने वा । सुखे कर्म्मविपाकजनिते अनुकूलवेद-
नीये चित्तधर्म्मभेदे । सुखिनि, सुखकारके वा । अपिशब्दात् कर्म्मविपाकजन्ये च । कर्म्म-
फलम्‌। न० । कर्म्मणः, फलमिति षष्ठीतत्पुरुषः । "अथ कर्म्मफलः कर्म्मरङ्गकर्म्मविपा-
कयोः" इति मेदिनी ॥ धूनतैले सर्जरसयुक्ततैले । अपिशब्दात्‌ तैलभेदे । विकटे । भयानके ।
दन्तुरे । उच्चे । त्रि० । वृक्षभेदे च । करालः । पु० । कृ–विक्षेपे । अप्‌प्रत्ययः । "करो
विक्षेपः तस्मै अलति पर्य्याप्नोति । अल–पर्याप्तौ । अच्‌प्रत्ययः । "करालो दन्तुरे तुङ्गे भीषणे
चाभिधेयवत् । ससर्ज्जरसतैले ना क्लीबं कृष्णकुठेरके" इति मेदिनी । देशे देशभेदे । केशे
चिकुरे । चकारात् पानपात्रे । जवे । हस्ते । जनपदभेदे च । कुन्तलः । पु० । कुन्तं कुन्ता-
प्राकारं लाति । ला–आदाने । कः प्रत्ययः । "कुन्तलश्चषके वाले यवे पुंभुम्नि नीवृति" इति
मेदिनी ॥ ३८९ ॥</c>


;p{0229}
<v>कुतूहलं प्रशस्तेऽपि खल्लश्चर्म्मणि चातके ।
वस्त्रे निम्ने चाथ खल्लं सस्यस्थाने शठे त्रिषु ॥ ३९० ॥</v>
<c>प्रशस्ते प्रशंसनीये । अपिशब्दात् अपूर्ववस्तुदिदृक्षातिशये चेष्टाभेदे । फल-
निरपेक्षतया चिकीर्षिते कौतुके च । अद्भुते च । त्रि० । कुतूहलम् । न० । कुतूं चर्म्म-
मयं स्नेहपात्रं हलति लिखति । हल–विलेखे । अच्‌प्रत्ययः । "कुतूहलं कौतुके स्यात् प्रश-
स्तेऽति च दृश्यते" इति मेदिनी ॥ चर्म्मणि इन्द्रियभेदे । येन स्पर्श उपलभ्यते तस्मिन् ।
चातके स्वनामाख्याते पक्षिभेदे । वस्त्रे वसनभेदे । निम्ने गर्त्ते । नीचे स्थाने च । चकारात्‌
वृत्तौ । औषधमर्दनपात्रे च । खल्लः । पु० । खलतीति । खल–चलने, स्खलने च ।
किप्‌प्रत्ययः । खल्‌ । तं लाति । ला–आढाने । कः प्रत्ययः । "खल्लो वस्त्रप्रभेदे स्याद्गर्त्ते
चर्म्मणि चातके" इति मेदिनी ॥ सस्यस्थाने धान्यमर्दनस्थाने । शठे अधमे । तथा भुवि ।
तिलकल्के । नीचे । क्रूरे । सूर्ये । तमालद्रुमे च । खलम् । त्रि० । खल–चलने, स्खलन
च । अच्‌प्रत्ययः । खे लीयते । लि–श्लेषे । डः प्रत्ययः । खं वर्णतः लाति । ला–आदाने ।
कः प्रत्ययो वा । "खलं भूस्थानकल्केषु नीचक्रूराधमे त्रिषु" इति मेदिनी ॥ ३९० ॥</c>


<v>मण्डले मणिके गोला गोलं गोदावरी सखी ।
गोपो भूपश्च गोपालौ चपलः पारदेऽपि च ॥ ३९१ ॥</v>
<c>मण्डले
चक्राकारेण वेष्टने, मण्डलाकारेण विहिते पदार्थे वा । मणिके मृन्मयपात्रभेदे अलिञ्जरे ।
लथा सर्वतो वर्तुले । पदनतरौ । भर्त्तरि मृते जारजे पुत्रे । ज्योतिषोक्ते भूगोले खगोले ।
एकराशौ षड्ग्रहयोगे । पु० । गुडे । पिण्डे । गन्धरसे । कलाये च । गोदावरी
स्वनामाख्याता नदी । सखी सहचरी, वयस्या वा । तयोः । तथा पत्राञ्जने । बालक्रीडनके ।
कुनट्याम् । मण्डले । मणिके च । स्त्री । गोलम् । न० । गुढ–वेष्टने, रक्षणे, चूर्णने च ।
घञ्‌प्रत्ययः । डलयोरैक्यम् । "गोला गोदावरीसख्योः कुनटीदुर्गयोः स्त्रियाम् । पत्राञ्जने
मण्डले चाऽलिञ्जरे बालखेलने" इति मेदिनी ॥ "गोला सखीवर्त्तुलयोर्गोलं लक्ष्यानुसारतः ।
पत्राञ्जने कुनट्यां च गोदावर्याञ्च मण्डले" इति विश्वः । गोपः कृष्णः । भूपः नृपतिः । तयोः ।
चकारात् गोपार्थे च । गोपालः । पु० । गां सुरभीवृषभादिकं भूमिं वा पालयति । पाल–
रक्षणे । अच्‌प्रत्ययः । "गोपालो नृपगोपेशे" इति मेदिनी ॥ पारदे रसराजे ॥ ३९१ ॥</c>


<v>चपला पिप्पलीलक्ष्मीपुंश्चलीविद्युतः स्मृताः ।
छलं छद्मस्खलितयोर्जम्बालौ पङ्कशैवलौ ॥ ३९२ ॥</v>
<c>पिप्पल्याम् । लक्ष्म्याम् । पुंश्चल्याम् । विद्युति । अपिशब्दात् । विजयायाम् । मदिरायाम् ।
जिह्वायाम् । आर्याभेदे च । स्त्री० । चपलः । पु० । चप–सान्त्वने, गतौ च । णिच्‌घञ्‌-
नत्ययौ । चपं सान्त्वनं लाति । ला–आढाने । कः प्रत्ययो वा । मीने चोरनामगन्धद्रव्ये । प्रस्त-
रभेदे । राजमापे । तरले । चञ्चले । क्षणिके । विकले । दुर्विनीते । त्रि० । "चपल: पारदे
मीने चौरके प्रस्तरान्तरे । चपला कमला विद्युत्पुंश्चलीपिप्पलीषु च । नपुंसकन्तु शीघ्रे स्याद्वा-
च्यवत्तरले चले" इति मेदिनी ॥ छद्म स्वरूपाच्छादनः कपटः । स्खलितं कूटयुद्धादौ प्रवृत्त्या-
वीरमर्य्यादातः पतनं स्खलनमात्रम् । अथ वा न्यायोक्तं तत्पर्य्यायान्तरेण प्रयुक्तस्य शब्दस्यार्था-
न्तरकल्पनेन वाद्युक्तौ प्रतिवादिना दत्तदूषणञ्च । यथा नेपालादागतोऽयं नवकम्बलवत्त्वादिति
वादिना उक्तौ नवशब्दस्य नूतनार्थपरत्वे स्थिते प्रतिवादिना तस्य न सङ्ख्यायुक्तार्थत्वकल्पने-
प्रास्य नवसङ्ख्याकम्बलवत्त्वमिति यद्दूषणं दीयते । तयोश्च । छलम्‌ । न० । छो–छेदने ।
कलच्‌ प्रत्ययः । "छलः स्खलितशाठ्ययोः" इति मेदिनी ॥ पङ्कः कर्दमः । शैवालः जलजा-
तपदार्थभेदः । तयोः । तथा केतक्याञ्च । जम्बालः । पु० । जम्ब–गतौ । घञ्‌प्रत्ययः ।
जम्बमालाति आदत्ते । आपूर्वला–आदाने । कः प्रत्ययः । "जम्बालः शैवले पङ्के" इति
मेदिनी ॥ ३९२ ॥</c>


;p{0230}
<v>जङ्गलो निर्ज्जने देशे त्रिलिङ्गः पिशितेऽस्त्रियाम् ।
जालं दम्भेऽपि जम्बीरे देवभेदेऽपि जम्भलः ॥ ३९३ ॥</v>
<c>निर्ज्जने देशे जनशून्ये वने रहसि वा । त्रि० । पिशिते मांसे । पु० न० ।
तथा वने च । जङ्गलः । पु० । गल–भक्षणे, स्रावे च । यङ्अच्‌प्रत्ययौ । पृषोदरादि-
त्वात्‌ साधुः । "जङ्गलं निर्ज्जनस्थाने त्रिलिङ्‌ग्यां पिशितेऽस्त्रियाम" इति मेदिनी ॥ दम्भे कपटे ।
अपिशब्दात् कदम्बवृक्षे । गवाक्षच्छिद्रे । "गवाक्षजालैरभिनिष्पतन्त्य" इति भट्टिः । मत्स्यधार-
णार्थे श??त्रनिर्म्मिते स्वनामाख्याते आनाये । अस्फुटकलिकायाम् । क्षुद्रफले । मृगपक्षादि-
धारणार्थे पाशे । शाठ्ये समूहे । इन्द्रजाले । न० । स्वार्थे कन्‌प्रत्ययः । गवाक्षच्छिद्रे । पु० ।
मोचकफले । नवकलिकासमूहे । क्षारके च । न० । जालम् । न० । जल–संवरणे । घञ्‌-
प्रत्ययः । जल–घातने । णिच्‌अच्‌प्रत्ययौ । "जालं गवाक्ष आनाये क्षारके दन्तवृन्दयोः"
इति मेदिनी ॥ जम्बीरे स्वनामाख्याते वृक्षे । देवभेदे बुद्धदेवान्तरे । अपिशब्दात् राक्षसीभेदे ।
तस्याः स्मरणे ज्वरनाशात् ज्वरनाशे च । जम्भला । स्त्री० । "समुद्रस्योत्तरे तीरें
जम्भला नाम राक्षसी" इति ग्रन्थान्तरम् । जम्भं जृम्भां लाति । ला–आदाने । कः प्रत्य-
यः । "जम्भलः पुंसि जम्बीरे बुद्धदेवान्तरेऽपि च" इति मेदिनी ॥ ३९३ ॥</c>


<v>झलाऽऽतपोर्म्मिर्दुहिता तलं मूलचपेटयोः ।
तालो गीतक्रियामाने हरिताले द्रुमान्तरे ॥ ३९४ ॥</v>
<c>आतपोर्म्मिः
सूर्याद्यालोकस्य प्रकाशः । दुहिता पुत्री तयोश्च । झला । स्त्री० । झृ–वयोहानौ । अप्‌प्रत्ययः ।
रस्य लस्वञ्च । "झला स्यादातपस्योर्मौ दुहितर्यपि च स्त्रियाम्" इति मेदिनी ॥ मूलं स्वरूपम् ।
यथा भूमितलम् । करतलम् । चपेटः विस्तृताङ्गुलिको हस्तः । तयोः । तथा अधोभागे ।
तालवृक्षे । खड्गमुष्टौ । आधारे । स्वभावे । पु० । वने । न० । ज्याघातवारणे । गर्त्ते च ।
स्त्री० न० । तलम् । न० । तल–प्रतिष्ठायाम् । अच्‌प्रत्ययः । "तलं स्वरूपेऽनूर्द्ध्वेऽस्त्री
क्लीबं ज्याघातवारणे । कानने कार्यबीजे च पुंसि तालमहीरुहे । चपेटे च त्सरौ तन्त्रीघाते
सव्येन पाणिना" इति मेदिनी ॥ गितक्रियामाने गीतादौ द्विमात्रादिकालक्रियामाने । हरिताले पीत
वर्णे उपधातुभेदे । द्रुमान्तरे स्वनामाख्याते वृक्षभेदे । तथा विस्तृताभ्याम् अङ्गुष्ठमध्यमाभ्यां
परिमिते दीर्घपरिमाणभेदे । करतले कस्फोटे । कांस्यमयवाद्यभेदे । खड्गमुष्टौ । लेख्यपत्रे ।
न० । "तालो द्वादशभिर्जानुभ्रमणात् परिकीर्त्तितः" इत्युक्ते द्वादशधाहस्तेन जानुमण्डलपरिभ्रम-
णोपलक्षिते कालरूपे मानभेदे च । तालः । पु० । तल–प्रतिष्ठायाम् । घञ्‌प्रत्ययः । णिच्‌अच्‌-
प्रत्ययौ वा । "तालः करतलेऽङ्गुष्ठमध्यमाभ्याञ्च सम्मिते । गीतकालक्रियामाने करास्फाले द्रुमा-
न्तरे । वाद्यभाण्डे च कांस्यस्य त्सरौ ताल्यजटौषधौ । क्लीबन्तु हरिताले स्यात्" इति मेदिनी ॥ ३९४ ॥</c>


;p{0231}
<v>लोहे हारमणौ पुंसि यवाग्वां तरला स्त्रियाम् ।
ब्रह्मदारौ पिचौ तूलं स्थूणासादृश्ययोस्तुला ॥ ३९५ ॥</v>
<c>लोहे धातुभेदे । हारमणौ हारमध्यस्थे मणौ । पु० । यवाग्वां पड्गुणजलपक्वे द्रवभेदे । पु० । तथा
सुरायाम् । स्त्री० । हारे । तलेच । पु० । च पले । कामुके । विस्तारे भारवरे । मध्यशून्ये
द्रव्ये । द्रवीभूते पदार्थे च । त्रि० । तरलः । पु० । तृ–तरणे, प्लवने, अभिभवने च ।
अञ्च्‌प्रत्ययः । तरलं चञ्चले षिड्गे भास्वरेऽपि त्रिलिङ्गकम् । हारमध्यमणौ पुंसि यवागुसुरयोः
स्त्रियाम्" इति मेदिनी ॥ ब्रह्मदारौ अश्वत्थाकारे वृक्षभेदे । पिचौ कार्पासतूले । "तूलराशिभि-
वानलः" इति स्मृतिः । तथा आकाशे । वृक्षभेदे च । तूलम् । न० । तूल–इयत्तापरिच्छेदे,
निष्काशने च । कः प्रत्ययः । "राशौ पलशते भाण्डे तूलं स्यात् ब्रह्मदारुणि । आकाशे च
पिचौ न स्त्री" इति मेदिनी ॥ स्थूणा गृहस्तम्भः । सादृश्यः समानता । तयोः । तथा माने ।
मेषावधितः सप्तमे राशौ । तोलनदण्डे । दिव्यप्रमाणरूपे । परीक्षाभेदे च । "विषवर्जं ब्राह्मणस्य
सर्वेषान्तु तुला रमृता" इति नारदोक्तिः । तुला । स्त्री० । तुल–उन्माने । भिदादित्वात् अङ्-
प्रत्ययः । "तुला सादृश्यमानयोः । गृहाणां दारुबन्धायां पीठिकायामपीष्यते" इति मेदिनी ॥ ३९५ ॥</c>


<v>तमालो वरुणे खड्गे तापिच्छे तिलकेऽपि च ।
गुवाकेऽपि च ताम्बूलं विडङ्गेऽपि च तण्डुलः ॥ ३९६ ॥</v>
<c>वरुणे वरुणवृक्षे । खड्गे असिपत्रे । तापिच्छे स्वनामाख्याते वृक्षे । तिलके तिलकवृक्षे । अपिशब्दात्‌
कृष्णखदिरे च वंशत्वचि । पु० न० । ताम्बूलवल्ल्याम् । वरुणवृक्षे च । स्त्री० । ङीप् । तमालः ।
पु० । तम–खेदे । कालन्‌प्रत्ययः । "तमालस्तिलके खड्गे तापिच्छे वरुणद्रुमे" इति मेदिनी ॥
गुवाके क्रमुके । अपिशब्दात् नागवल्लीदले च । स्त्री । "ताम्बूलम् । न० । तम–खेदे । ऊलच्‌-
प्रत्ययः । वुगागमः दीर्घश्च । "ताम्बूली नागवल्यां स्त्री क्रमुके तु नपुंसकम्" इति मेदिनी ॥
विडङ्गे स्वनामाख्याते औषधभेदे । पु० । स्त्रियां टाप् । अपिशब्दात्‌ धान्यादिसारे । निस्तुषे
धान्यादौ तण्डुलीयशाके च । तण्डुलः । पु० । तडि–आहतौ । उलच्‌प्रत्ययः । "त-
ण्डुलः स्याद्विडङ्गे च धान्यादिनिकरे पुमान्" इति मेदिनी ॥ ३९६ ॥</c>


;p{0232}
<v>दुकूलं श्लक्ष्णवस्त्रेऽपि चार्द्धे पत्रे छदे दलम् ।
धवला गवि ना शण्डे शुक्लसुन्दरयोस्त्रिषु ॥ ३९७ ॥</v>
<c>श्लक्ष्णवस्त्रे अल्प-
घनवस्त्रे । क्वचित् शुक्लवस्त्रे इति पाठः । अपिशब्दात् क्षौमाम्बरे । सूक्ष्मवस्त्रे च ।
दुकूलम् । न० । दु–गतौ । ऊलच्‌प्रत्ययः । कुक् च । दुष्टं कूलति । कूल–आवरणे । कः
प्रत्ययो वा । पृषोदरादित्वात् साधुः । "दुकूलं श्लक्ष्णवस्त्रे स्यात् क्षौमे च" इति मेदिनी ॥
अर्द्धे खण्डे । पत्रे । छदे तमालपत्रे । चकारात् शस्त्रच्छेदे । अपकृष्टद्रव्ये । उच्चतायाम् । पङ्‌के ।
उत्सेधवस्तुनि च । पु० । दलम् । न० । दल–भेदे । अच्‌प्रत्ययः । "दलमुत्सेधखण्डयोः ।
शस्त्रच्छेदेप्यऽपद्रव्ये पत्रे" इति मेदिनी ॥ गवि वृषे । पु० । शण्डे वृषश्रेष्ठे । शुक्लः श्वेतवर्णः ।
सुन्दरः मनोहरः । तयोः । त्रि० । तथा धववृक्षे । वीरणवृक्षे । श्वेतमरिचे । चीनकर्पूरे ।
शुक्लवर्णायां गवि । स्त्रियां टाप् । गौरादित्वात्‌ ङीप्‌ वा । धवला । स्त्री० । धवं कम्पं लाति ।
ला–आदाने । कः प्रत्ययः । "धवला गवि । वृषश्रेष्ठे पुमान् वाच्यलिङ्गः शुक्ले च सुन्दरे"
इति मेदिनी ॥ ३९७ ॥</c>


<v>परमाणौ च पीलुः स्याद्देहे चात्मनि पुद्गलः ।
शस्ताकारेऽप्यथ तरौ पिप्पलः पिप्पलं जले ॥ ३९८ ॥</v>
<c>परमाणौ त्रैशेषिकसिद्धे पृथिव्यादीनां चतुर्णां भूतानां द्‌व्यणुकरूपावयवा
रम्भके सूक्ष्मभूते । यथा पीलुपाकः पिठरपाकः इति वैशेषिकभेदः । चकारात् गजे । अस्थि-
खण्डे । तालकाण्डे । वासे । कृमौ । कोङ्‌कणदेशख्याते गुडफले वृक्षे । कुसुमे च । पीलुः ।
पु० । स्यादित्यन्वयः । पील–रोधे । उः प्रत्ययः । "पीलुः पुमान् प्रसूने स्यात् परमाणौ
मतङ्गजे । अस्थिखण्डे च तालस्य काण्डपादपभेदयोः" इति मेदिनी ॥ देहे शरीरे । आत्मनि
रूपादिविशिष्टे द्रव्ये । शस्ताकारे उत्कृष्टाकारे । चकारात् द्‌व्यणुकादिस्थानीये वोद्धाद्युक्ते पदार्थे
च । पुद्गलः । पु० । गलतीति । गल–भक्षणे, स्रावे च अच्‌प्रत्ययः । पुत् कुत्सितं गलो
यस्मादिति पञ्चमीबहुव्रीहिः । पुद्गलः सुन्दराकारे त्रिषु पुंस्यात्मदेहयोः" इति मेदिनी ॥ अथ
अनन्तरार्थवाची । तरौ अश्वत्थवृक्षे । पु० । जले पानीये । तथा वस्त्रखण्डभेदे । बन्धनशून्ये पक्षिणि
च । पु० । कणायाम् । स्त्रियां ङीप्‌ वा । ह्रस्वः । ततः पिप्पलिः पिप्पली अप्यत्र । पिप्पलम् ।
न० पु० । पा–पाने, रक्षणे वा । अलच्‌प्रत्ययः । पृषोदरादित्वात् साधुः । "पिप्पलं सलिले
वस्त्रच्छेदभेदे च ना तरौ । निरंशुके पक्षिभदे कणायां पिप्पली मता" इति मेदिनी ॥ ३९८ ॥</c>


<v>शाल्मली शिंशपा चैव पोतिका चाऽपि पिच्छिला ।
सश्मश्रुयुवती पालिः पङ्क्तिः कर्णलताऽपि च ॥ ३९९ ॥</v>
<c>शाल्मली स्वनामाख्यातो वृक्षः । शिंशपा स्वनामाख्यातो वृक्षः । पोतिका श्लेष्मातकवृक्षः । एतेषु ,
स्त्री० । तथा मसृणे । स्निग्धे "पिच्छिलानि च दधीनि" इति काव्यप्रकाशः । भक्तमण्डे ।
सरसव्यञ्जनसूपादौ । मण्डयुक्तभक्ते च । पु० । पिच्छिला । त्रि० । पिच्छा अस्यास्तीति
अस्त्यर्थे इलच्‌ प्रत्ययः । "पिच्छिलो विजिलेऽन्यवत् । स्त्री पोतिका शिंशपयोः शाल्मली
सिन्धुभेदयोः" इति मेदिनी ॥ सश्मश्रुयुवती श्मश्रुयुक्ता तरुणी । पङ्‌क्तिः सजातीयसन्ततिः ।
कर्णलता कर्णपत्रम् एतासु । अपिशब्दात् कोणे यूकायाम् । सेतौ । प्रान्तभागे । प्रशंसायाम् ।
क्रोडे च । पालिः । स्त्री० । पाल–रक्षणे इन्‌प्रत्ययः । वा ङीप्‌ । पाली अप्यत्र ।
"पालिः कर्णलताग्रेऽश्रौ पङ्क्तावङ्कप्रभेदयोः । छात्रादिदेये स्त्री पाली यूकाश्मश्रुयोषितोः" इति
मेदिनी ॥ ३९९ ॥</c>


;p{0233}
<v>वीणादण्डे प्रबालोऽस्त्री विद्रुमे नवपल्लवे ।
नले काशे पोटगलः पित्तत्युक्ते च पित्तलः ॥ ४०० ॥</v>
<c>वीणादण्डे वीणावाद्यस्थितालावुपरिस्थे काष्ठदण्डे । विद्रुमे रक्तवर्णमणि-
भेदे । नवपल्लवे नूतनकिशलये । "पुष्पं प्रबालोपहितं यदि स्यात्" इति कुमारः । प्रवालः ।
पु० न० । प्रकर्षेण बलति अवकम्प्यते ज्वलादित्वात् । प्रपूर्वः बल–जीवने । णः प्रत्ययः ।
"प्रबालोऽस्त्री किशलये वीणादण्डे च विद्रुमे" इति मेदिनी ॥ नले तृणभेदे । काशे काशाख्ये
तृणे । तथा मत्स्ये च । पोटगलः । पु० । पोटेन श्लेष्ममात्रेण गलति । गल–भक्षणे,
स्रावे च । अच्‌प्रत्ययः । "अथ पोटगलः पुंसि नले च काशमत्स्ययोः" इति मेदिनी ॥
पित्तयुक्ते पित्तबलवति, पित्तरोगवति च । चकारात् ताम्रादिजाते धातुभेदे । तोयपिप्पल्याम् ।
स्त्री० । पित्तलः । पु० । पित्तं लाति । ला–आदाने । कः प्रत्ययः । "पित्तला तोयपिप्पल्यां
स्त्र्यन्यवत् पित्तसंयुते" इति मेदिनी ॥ ४०० ॥</c>


<v>पिङ्गलः स्यात् कपावग्नावाशुव्रीहिश्च पाटलः ।
फलं जातिफले लाभे बाणाग्रे फलकेऽपि च ॥ ४०१ ॥</v>
<c>कपौ वानरे । अग्नौ वैश्वानरे । तथा नाग-
भेदे । रुद्रे । सूर्यपारिपार्श्वके । निधिभेदे । मुनिभेदे । मङ्गलग्रहे । स्थावरविषभेदे । क्षुद्रो-
लूके । षष्टिवर्षमध्ये । "पिङ्गले चारु पद्माक्षि दुर्भिक्षं नर्मदातटे" इत्युक्तलक्षणे वत्सरभेदे ।
प्राकृतछन्दोग्रन्थकारके । नागरूपे मुनिभेदे । दीपशिखातुल्ये वर्णे च । तद्वति । त्रि० ।
कुमुददिग्गजम्य योषिति । नाडिभेदे । राजनीतौ । शिंशपावृक्षे । वामनाख्यदिग्गजस्य योषिति ।
वेश्याभेदे । स्त्रियां टाप् । "यथा संछिद्य कान्ताशां सुखं सुष्वाप पिङ्गला ।" इति पुराणम् ।
पिङ्गलः । पु० । पिङ्‌गं लाति । ला–आदाने । कः प्रत्ययः । पिजि–दीप्तौ, वासे, बले च ।
कलच्‌प्रत्ययो वा । कुत्वम् । "पिङ्गलो नागभिद्रुद्रचण्डांशुपारिपार्श्वके । निधिभेदे कपावग्नौ पुंसि
स्यात् कपिलेऽन्यवत् । स्त्रियां वेश्याविशेषे च करिण्यां कुमुदस्य च" इति मेदिनी ॥ आशुव्रीहिः ।
आशुधान्यम् । तत्र । न० । चकारात्‌ श्वेतरक्तवर्णे । तद्वति । त्रि० । स्वनामाख्याते वृक्षे । स्त्री० ।
तत्पुष्पे च । न० । पाटलः । पु० । पाटयति । पठ–दीप्तौ, वेष्टने वा । णिच्‌कलच्‌प्रत्ययौ ।
"पाटला पाटलो स्त्रीस्यादस्य पुष्पे पुनर्न ना । आशुधान्ये पुमान् श्वेतरक्तवर्णेऽपि वाच्यवत्"
इति मेदिनी ॥ जातिफले स्वनामाख्याते फले । लाभे । बाणाग्रे । फलके । अपिशब्दात् वृक्षा-
दीनां सस्ये । कार्ये । उद्देश्ये । प्रयोजने । त्रिफलायाम् । कक्कोले । फाले । दाने । मुष्के च ।
कुटजवृक्षे । पु० । सामर्थ्यादौ । कन् प्रत्ययः । चर्ममये अस्त्रप्रतिघातनिवारणे पदार्थे । अस्थि-
खण्डे । नागकेशरे । काष्ठादिपट्टके च । पु० । फलम् । न० । फल–निष्पत्तौ, गतौ वा ।
अच्‌प्रत्ययः । "फलं जातिफले सस्ये हेतूत्थे व्युष्टिलाभयोः । त्रिफलायाञ्च कक्कोले" इति
मेदिनी ॥ ४०१ ॥</c>


;p{0234}
<v>फेणिलं बदरेऽरिष्टे बालो ह्रीवेरकेशयोः ।
बलिर्जराश्लथत्वे स्त्री गृहदार्वमुरौ बली ॥ ४०२ ॥</v>
<c>बदरे बदरवृक्षे । अरिष्टे निम्बवृक्षे । तद्वत् फेणविशिष्टे । कोलिफले ।
मदनवृक्षफले च । न० । फेणिलम् । त्रि० । फेणमस्यास्तीति । अस्त्यर्थे इलच्‌प्रत्ययः ।
अत्र फेनिल इति दन्त्यनकारमध्यपाठोऽपि युज्यते । "फेणिलोऽरिष्टपादपे । नासफेने त्रिषु
क्लीबं कोलीमदनयोः फले" इति मेदिनी ॥ ह्रीवेरः गन्धद्रव्यभेदः । केशः निकुरः । तयोः ।
पु० । तथा मूर्खे । शिशौ च । त्रि० । अश्वशिशौ । अश्ववालधौ । हस्तिवालधौ । नारि-
केले । पशुपुच्छे च । पु० । बालः । पु० न० । बल–जीवने, निरूपणे । वा घञ्‌प्रत्ययः ।
"बालो ना कुन्तलेऽश्वस्य करिणश्चापि वालधौ । नारिकेले हरिद्रायां मल्लिकाभिद्यपि स्त्रियाम् ।
वाच्यलिङ्‌गोऽर्भके मूर्खे ह्रीवेरे पुन्नपुंसकम्" इति मेदिनी ॥ जराश्लथत्वे जरया श्लथचर्मणि ।
स्त्री० । वा ङीप्‌प्रत्ययः । "गृहस्थस्तु यदा पश्येद्वलीपलितामात्मनः" इति स्मृतिः । गृह-
दारु गेहदारुप्रभेदः । असुरः दैत्यभेदः, विरोचनपुत्रो वा । "येन बद्धो बली राजा दानवेन्द्रो
महाबली" इति रक्षाबन्धनमन्त्रः । तयोः । तथा पूजोपहारे । "ददतुस्तौ बलिं चैव निज-
मात्रासृगुक्षितम्" इति चण्डी । राजग्राह्ये भागे । उपप्लवे । चामरदण्डे । गृहस्थकर्त्तव्ये पञ्च‌‌-
यज्ञमध्ये भूतयज्ञे । "बलिकर्म्म ततः कुर्यात्" इति स्मृतिः । उदरावयवे । "बलित्रयं चारु
बभार वाला ।" इति कुमारः । गुह्यस्थे अङ्कुराकारे मांसपिण्डे । अतिबलायाञ्च । बलिः । पु० ।
बल दाने, वधे, निरूपणे च । इन्‌प्रत्ययः । बलमस्त्यस्येति । अस्त्यर्थेऽपि इनिः प्रत्ययो वा ।
"बलिर्दैत्यप्रभेदे च करिचामरदण्डयोः । उपहारे पुमान् स्त्री तु जरया श्लथचर्मणि । गृह-
दारुप्रभेदे च जठरावयवेऽपि च" इति मेदिनी ॥ ४०२ ॥</c>


<v>बलं गन्धरसे रूपे क्लीबं वाट्यालके स्त्रियाम् ।
बहुलः कृष्णपक्षेऽपि मेलानन्द्यपि वार्दलः ॥ ४०३ ॥</v>
<c>गन्धरसे । रूपे । न० । वाट्या-
लके क्षुपभेदे । स्त्री० । तथा सैन्ये देहजे सामर्थ्ये । स्थौल्ये । देहे । पल्लवे । रक्ते च । बल-
युक्ते । त्रि० । काके । बलदेवे । वरुणवृक्षे । दैत्यभेदे च । पु० । बलम् । न० ।
बल–जीवने । अच्‌प्रत्ययः । "बलं गन्धरसे रूपे स्थामनि स्थौल्यसैन्ययोः । पुमान्‌
हलायुधे दैत्यप्रभेदे वायसेऽपि च" इति मेदिनी ॥ कृष्णपक्षे कालपक्षे । अपिशब्दात्‌
अनेकसङ्ख्यान्विते प्रचुरे । अग्नौ । कृष्णवर्णे च । पु० । तद्वति । त्रि० । "बहुलेऽपि गते
निशाकरः" इति कुमारः । आकाशे । न० । नीलिकायाम् । नीलवर्णायां गवि च । स्त्री० ।
प्रचुरे । त्रि० । अग्निदैवतत्वात् कृत्तिकानक्षत्रे च । स्त्रियां टाप् च । बहुलः । न० बहि-
वृद्धौ । कुलच्‌प्रत्ययः । निपातनात् न लोपः । "बहुला नीलिकायां स्यादेलायां गवि
योषिति । कृत्तिकासु स्त्रियां भूम्नि विहायसि नपुंसकम् । पुंस्यग्नौ कृष्णपक्षे च वाच्यवत्‌
प्राच्यकृष्णयोः" इति मेदिनी ॥ मेलानन्दा ( दोआत ) इति प्रसिद्धः मस्याधारः । पु० । दुर्दिने
मेघाच्छन्ने दिवसे । अपिशब्दात् दक्षिणावर्त्तशङ्खे । काकचिञ्च्याम् । कृष्णलाबीजे । कृमिजे ।
आम्रबीजे च । न० । वार्दलः । पु० । वारे जलाय दीर्यते । दृ–आदरे । अप्‌प्रत्ययः ।
रस्य लश्च । क्वचित्तु वार्दर इति पाठः । "वार्दलः दुर्दिने मेलानन्दायां वार्दलः स्मृतः" इति
मेदिनी ॥ ४०३ ॥</c>


;p{0235}
<v>दुर्दिनेऽप्यथ वेला स्यात्सिन्धोः कूले च भोजने ।
ऋषिभेदे प्लवे पुंसि भेलं भीरुहृदि त्रिषु ॥ ४०४ ॥</v>
<c>अथ अनन्तरार्थद्योतको निपातः । सिन्धोः कूले समुद्रकूले । स्त्री० ।
"वेलामूले विभावरीपरिहीने" इति भट्टिः । भोजने ईश्वरस्य भोजने । तथा उपवने । काले ।
समये । मर्यादायाञ्च । वेला । स्त्री० । स्यादित्यन्वयः । वेल–कालोपदेशे । अच् प्रत्ययः ।
वेला काले च सीमायामब्धेः कूलविकारयोः । अक्लिष्टमरणे रागे ईश्वरस्य च भोजने" इति
मेदिनी ॥ ऋषिभेदे मुनिविशेषे । प्लवे नद्यादितारणार्थे प्लवे । पु० । भीरुहृदि भयशीलिनि चित्ते ।
त्रि० । तथा अज्ञे च । भेलम् । न० । भी–भये । रन्‌प्रत्ययः । रस्य लश्च । "भेलः प्लवे
मुनौ पुंसि भीरावज्ञे च वाच्यवत्" इति मेदिनी ॥ ४०४ ॥</c>


<v>मेखलाद्रिऽनितम्बेऽपि ग्रहे ना मङ्गलं शुभे ।
निकटेऽपि च मूलं स्याद्धुस्तूरेऽपि च मातुलः ॥ ४०५ ॥</v>
<c>अद्रिनितम्बे पर्वतनितम्बे । अपि-
शब्दात् स्त्रीकट्या भूषणे उपनयनकाले ब्रह्मचारिधार्ये कटीसूत्रे । खङ्गादेर्मुष्ट्या धारणार्थे उपर्य-
धोभागेन बन्धे । नर्मदायाम् । पृश्निपर्ण्याम् । होमकुण्डोपरिस्थे मृत्‌कृते वेष्टनभेदे च । मेखला ।
स्त्री० । मि–क्षेपे । खलच्‌प्रत्ययः । "मेखला खङ्गबन्धे स्यात् काञ्चीशैलनितम्बयोः" इति
मेदिनी ॥ ग्रहे भूमिसुते, ग्रहभेदे वा । पु० । शुभे प्रशस्ते । न० । तथा अभीष्टार्थसिद्धौ च ।
तद्वति । त्रि० । दुर्गायाम् । हरिद्रायाम् । दूर्वायाम् । पतिव्रतायाञ्च । स्त्री० । मङ्गलम् ।
न० । मगि–सर्पणे । अलच्‌प्रत्ययः । "मङ्गला सितदूर्वायामुमायां पुंसि भूमिजे नपुंसकन्तु
कल्याणे सर्वार्थरक्षणेऽपि च" इति मेदिनी ॥ निकटे अन्तिके । अपिशब्दात् शिफायाम् । आद्ये ।
निकुञ्जे । वाणिज्याद्युपयोगिनि मूलधने । निजे । चरणे । शूरणे । पिप्पलीमूले । टीकादिना
व्याख्येयग्रन्थे च । अश्विन्यवधिके ऊनविंशे नक्षत्रे च । त्रि० । मूलम् । न० । स्यादित्य-
न्वयः । मूल–प्रतिष्ठायाम् । कः प्रत्ययः । "मूलं शिफाद्ययोः मूलवित्तेऽन्तिके वा ना भे"
इति मेदिनी । धुस्तूरे मदनवृक्षे । अपिशब्दात्‌ मातृभ्रातरि । तत्पत्न्यां वा । ङीप् वा । आनुक्
च । "मातुलानी" "मातुली" मातुला चेति स्यात् । सर्पभेदे च । मातुलः । पु० ।
मातुर्भ्राता । मातृशब्दात् डुलच्‌प्रत्ययः । अथ वा । मद–हर्षे, गर्वे च । णिच्‌उलच्‌प्रत्ययौ ।
पृषोदरादित्वात् दस्य तः । "मातुलो व्रीहिभिन्मातृभ्रात्रोश्च मदनद्रुमे । धुस्तूरे माचलो बन्दि-
चौरे च ग्राहरोगयोः" इति मेदिनी ॥ ४०५ ॥</c>


;p{0236}
<v>मौलिः कङ्केलिवृक्षेऽपि मल्लः पात्रे कपालिनि ।
बलीयसि च मत्स्ये च मण्डूलं परिधौ गणे ॥ ४०६ ॥</v>
<c>कङ्केलिवृक्षे अशोकद्रुमे । अपिशब्दात्‌
चूडायाम् । किरीटे । संयतकेशेषु च । भूमौ । स्त्री० । वा ङीप्‌ । मौलिः । पु० । मूल-
स्यादूरभवः । इञ्‌प्रत्ययः । "मौलिः किरीटे धम्मिल्ले चूडायामनपुंसकम् । नाऽशोकद्रौ
स्त्रियां भूमौ" इति मेदिनी ॥ पात्रे दीपाधारे पात्रे । कपालिनिः कपोलौ । बलीयसि । मत्स्य-
भेदे । तथा वाहुयुद्धकारके नियोद्धरि च । मल्लः । पु० । मल्ल–धृतौ । अच्‌प्रत्ययः ।
"मल्लः पात्रे कपोले च मत्स्यभेदे बलीयसि" इति मेदिनी ॥ परिघौ चन्द्रसूर्यसमीपस्थे मेघा-
दिसन्निकर्षात् जायमाने वेष्टनाकारे, चक्राकारेण वेष्टने वा । यथा । "सूर्यमण्डलम् । भूमण्डलम्" ।
गणे समूहे । "अर्थमण्डलमण्डलम्" इति वोपदेवः ॥ ४०६ ॥</c>


<v>बिम्बे देशे ना च शुनि रसालस्त्विक्षुचूतयोः ।
जिह्वाकमलयोर्लोला शाला स्याद्ग्रहशाखयोः ॥ ४०७ ॥</v>
<c>बिम्बे दर्पणादौ भासमानप्रति-
बिम्बाश्रये, सूर्यादिमण्डले वा । देशे चतुःशतयोजनमिते देशभेदे । शुनि कुक्कुरे । तथा द्वाद-
शनृपचक्रे । गोले चक्रे "मण्डलाकारपादाख्यं मण्डलं स्थानमीरितम्" इत्युक्ते धन्विनां स्थान-
भेदे । कृत्रिमरेखासन्निकटवशेन रचिते पदार्थे च । यथा ग्रहमण्डलं सर्वतोभद्रमण्डलमित्यादि ।
मण्डलम् । न० । मडि–भूषणे । कलच्‌प्रत्ययः । "मण्डलं परिघौ कोटे देशे द्वादशराजसु ।
क्लीबेऽथ निवहे बिम्बे त्रिषु पुंसि तु कुक्कुरे" इति मेदिनी ॥ इक्षुः स्वनामाख्यातो वृक्षः । चूतः
आःम्र । "रसालसालः समदृश्यतामुना" इति नैषधम् । तथा सिह्लके । गन्धरसे । शिखरि-
ण्याम् । रास्नायाम् । दूर्वायाम् । विदार्याम् । द्राक्षायाम् । स्त्री० । पनसे । गोधूमे । पुण्ड्रकेक्षौ
च । रसालः । पु० । रसमालाति । आपूर्वः ला–आदाने । कः प्रत्ययः । रसां भूमिमाल-
यति । आपूर्वः ली–द्रावणे । श्लेषे च । डः प्रत्ययः । "रसालं सिह्लके बोले रसालश्चेक्षुचूतयोः"
इति मेदिनी ॥ जिह्वा रसना । कमलं पद्मम् । तयोः । तथा सतृष्णे । चञ्चले । लक्ष्म्याञ्च । लोला ।
स्त्री० । न० । लोड–उन्मादे । अच्‌ प्रत्ययः । डस्य लः । "सतृष्णे चञ्चले लोला जिह्वाकमलयोः
स्त्रियाम्" इति मेदिनी ॥ गृहं सदनम् । शाखा वृक्षस्य स्कन्धशाखा । तयोञ्च । शाला । स्त्री० ।
शाल–कथने । स्यादित्यन्वयः । अच्‌प्रत्ययः । "शाला द्रुस्कन्धशाखायां गृहगेहैकदेशयोः ।
ना झषे" इति मेदिनी ॥ ४०७ ॥</c>


<v>तरुजातौ मत्स्यभेदे शालो हाले नृपेऽपि च ।
निगडे पुंस्कटीबद्धवस्त्रे च शृङ्खलं त्रिषु ॥ ४०८ ॥</v>
<c>तरुजातौ स्वनामाख्याते वृक्षभेदे । मत्स्यभेदे झषविशेषे । हाले
लाङ्गले । नृपे राजनि । क्वचित् "हालनृपे" इति पाठो दृश्यते । एवंसति तन्नामके राजनीत्यर्थः ।
अपिशब्दात् प्राकारे । वृक्षमात्रे । दन्त्यादिस्तु वृक्षमात्रे च । शालः । पु० । शल–गतौ । चालने
च । घञ्‌प्रत्ययः । "शालो हाले नृपे मत्स्यप्रभेदे सर्ज्जपादपे" इति विश्वः । निगडे अन्दुके । लौह-
मये पादबन्धने च । पुंस्कीटीबद्धवस्त्रे गर्भसंस्कारकाले श्रोणिदेशे बद्धवस्त्रे । पुरुषस्य कटीप्रदेशबद्धव-
स्त्रखण्डे च । लोहमये हस्तिपादबन्धने च । शृङ्खलम् । त्रि० । शृङ्गात् प्राधान्यात् स्खल्यतेऽने-
नेति । पृषोदरादित्वात् साधुः । शृङ्खला पुंस्कटीवस्त्रबन्धे च निगडे त्रिषु" इति मेदिनी ॥
॥ ४०८ ॥</c>


;p{0237}
<v>शालिर्गन्धमृगे धान्ये शयालुः कुक्कुरेऽलसे ।
शकलं वल्कले खण्डे शीतलः शिशिरेऽनिले ॥ ४०९ ॥</v>
<c>गन्धमृगे गन्धमार्ज्जारे । धान्ये कलमादिधान्ये । षष्ठिकादिधान्ये च । शालिः ।
पु० । शल–गतौ, श्लाघायाम् । इञ्‌प्रत्ययः । "शालिस्तु कलमादौ च गन्धमार्जारके पुमान्"
इति मेदिनी ॥ कुक्कुरे शुनि । अलसे निद्राशीले । तथा अजगरे च । शयालुः । त्रि० ।
शी–शयने । आलुच्‌प्रत्ययः । "शयालुः स्यादजगरे निद्राशीले च कुक्कुरे" इति मेदिनी ॥
वल्कले वृक्षत्वचि । खण्डे एकभागे । तथा त्वचि । शल्के च । शकलम् । न० । शक–
सामर्थ्ये । कलच्‌प्रत्ययः । "शकलं त्वचि खण्डे स्याद् रागवस्तुनि वल्कले" इति विश्वमे-
दिन्यौ । शिशिरे शीतस्पर्शे । अनिले वायौ । च तथा मलयोद्भवे चन्दने । शैलेये । न० ।
पद्मके । मौक्तिके । वीरणमूले । अशन पर्ण्याम् । बहुवारवृक्षे । चम्पके । चन्द्रे । कर्पूरे । राले
च । शीतलः । पु० । शीतं लाति । ला–आदाने । कः प्रत्ययः । "शीतलं पुष्पकाशीशे
शैलजे मलयोद्भवे । पुमानशनपर्ण्यां स्याच्छिशिरे वाच्यलिङ्गकम्" इति मेदिनी ॥ ४०९ ॥</c>


<v>षण्डाली तैलमाने स्यात्सारसीकामुकस्त्रियोः ।
सिध्मला शुष्कमीने स्त्री त्रिलिङ्ग्यान्तु किलासिनि ॥ ४१० ॥</v>
<c>तैलमाने तैलस्य मानयोग्ये । सारसी सारसपक्षिणी । कामुकस्त्री कामाभिलाषवती । एतयोश्च ।
षण्डाली । स्त्री० । स्यादित्यन्वयः । षडि–सङ्‌घाते, रोगे च । अलचप्रत्ययः । ङीप्‌ वा ।
पृषोदरादित्वात् पत्वञ्च । "षण्डाली तैलमाने च सारसीकामुकस्त्रियोः" इति मेदिनी ॥ शुष्क-
मीने आतपशुष्कमत्स्ये । स्त्री० । किलासिनि किलासरोगवति । तथा विकारे च । त्रि० ।
सिध्मला । स्त्री० । सिध–सिद्धौ । मनिन्‌प्रत्ययः । किच्च । सिध्मा अस्त्यस्येति अस्त्यर्थे
पुनर्लच्‌प्रत्ययः । "सिध्मला मत्स्यविकृतौ वाच्यवत्तु किलासिनि" इति मेदिनी ॥ ४१० ॥</c>


<v>ऋजौ वृक्षे च सरलः सालो वरणसर्जयोः ।
हस्तिमल्लो गजास्ये च हेलाऽवज्ञाविलासयोः ॥ ४११ ॥</v>
;c{इति लान्ताः ॥}
<c>ऋजौ अवक्रे । वृक्षे पीतदारुणि । धूपकाष्ठभेदे । चकारात् उदारे च । त्रि० । त्रिषुटायाम् ।
स्त्री० । सरलः । पु० । सृ–गतौ । अलच्‌प्रत्ययः । "सरलः पूतिकाष्ठे नाऽथोदारावक्रयो-
स्त्रिषु" इति मेदिनी ॥ वरणः प्राकारः । सर्ज्जः स्वनामाख्यातो वृक्षः । तयोः । तथा वृक्षमात्रे
च । "रसालः सालः समदृश्यते" इति नैषधम् । सालः । पु० । सल–गतौ । घञ्‌प्रत्ययः
चकारात् अभ्रमातङ्गे । शङ्खनाभे च ॥ हस्तिमल्लः । पु० । हस्तिन इव मल्लो यस्येति बहु-
व्रीहिः । "हस्तिमल्लोऽभ्रमातङ्गे शङ्खनाभे विनायके" इति मेदिनी ॥ अवज्ञा निन्दा । विलासः
स्त्रीणां शृङ्गारभावजः चेष्टाविशेषः । "प्रौढेच्छायाऽतिरूढानां नारीणां सुरतोत्सवे । शृङ्गारशा-
स्त्रतत्त्वज्ञैर्हेला सा परिकीर्त्तिता" इति तयोश्च । हेला । स्त्री० । हेड–अनादरे । भावे अः
प्रत्ययः । डस्य लश्च । "हेला स्त्रियामवज्ञायां विलासे वरयोषिताम्" इति मेदिनी ॥ ४११ ॥
इति लकारान्ताः समाप्ताः ।</c>


;p{0238}
<v>यागे च मद्यसन्धाने स्नाने चाभिषवः पुमान् ।
मृतावसत्त्वे चाभावः स्याद्रजः पुष्पमार्तवम् ॥ ४१२ ॥</v>
<c>अथ वान्तानाह ॥ यागे यज्ञे । मद्यसन्धाने सुरोत्पादनादि-
व्यापारे । स्नाने तथा पीडने । सोमलतापाने । तत्कण्डने । अभिषवः । पु० ।
अभिपूर्वः सू–प्रसवे । अप्‌प्रत्ययः । "भवेदभिषवः स्नाने मद्ये सन्धानयज्ञयोः" इति मेदिनी ॥
मृतौ मरणे । असत्त्वे अविद्यपानतायाम् । चकारात्‌ न्यायमते । द्रव्यादिषट्कं भावः
पदार्थः तद्भिन्ने च । अभावः । पु० । स्यादित्यन्वयः । भू–सत्तायाम् । घञ्‌प्रत्ययः । नञ्‌-
तत्पुरुषः । "अभावो मरणेऽसत्त्वे" इति मेदिनी ॥ रजः स्त्रीपुष्पम् । पुष्पं कुसुमम् । तयोः ।
तथा ऋतुजे फलपुष्पादौ । त्रि० । योधक्याम् । स्त्रियाम् ङीप्‌ च । आर्त्तवम् । न० । ऋतौ
भवम् । अण्‌प्रत्ययः । ऋतुरस्य प्राप्तः । अण्‌प्रत्ययश्च । "आर्त्तवं स्त्रीरजः पुष्पे क्लीबं
स्यादृतुजे त्रिषु" इति मेदिनी ॥ ४१२ ॥</c>


<v>आश्रवोऽङ्गीकृतौ वश्ये आहवौ यागसङ्गरौ ।
उपप्लवौ राहूत्पातौ कितवौ मत्तवञ्चकौ ॥ ४१३ ॥</v>
<c>अङ्गीकृतौ स्वीकृतौ । कृताङ्गीकारे वा । अवश्ये आयत्ते ।
तथा क्लेशे । प्रवर्त्तयितुं निवर्त्तयितुं वा शक्ये । वचनस्थिते च । आश्रवः । पु० । आश्रु-
णोति वाक्यम् । आपूर्वः श्रु–श्रवणे । अप् प्रत्ययः । आश्रवोऽङ्गीकृतौ ल्केशे नान्यवद्वचनस्थिते"
इति मेदिनी ॥ यागः यज्ञः । सङ्गरः युद्धम् , आपद्वा । तयोश्च । आहवः । पु० । न० ।
आहूयन्तेऽरयोऽत्र । आपूर्वः ह्वे–स्पर्द्धायाम् , शब्दे,आह्वानेऽर्थे च । अप्‌प्रत्ययः । संप्रसारणे गुणः ।
आहूयतेऽत्र । आपूर्वः हु–होमे, अदने च । अप्‌प्रत्ययः । "आहवो युद्धयज्ञयोः" इति मेदिनी ॥
राहुः ज्योतिश्चक्रस्थः सूर्यकिरणसम्पर्काभावेन जायमानः पृथिवीच्छायाधिष्ठाता ग्रहभेदः सिंहिकासु-
तो, दानवो वा । चन्द्रार्कग्रहणञ्च । उत्पातः गगनादुल्कापातादिरूप उपद्रवः तयोश्च । उपप्लवः ।
पु० । उपपूर्वः प्लु–सर्पणे, उत्प्लुत्यगतौ च । अप्‌प्रत्ययः । "उपप्लवः सैंहिकेये विप्लवोत्पातयोरपि"
इति मेदिनी ॥ मत्तः धुस्तूरवृक्षः । वञ्चकः मायाकारः । तयोः । तथा खले । द्यूतकारके ।
चोरनामकगन्धद्रव्ये च । कितवः । पु० । कि–ज्ञाने । क्तः प्रत्ययः । किलेन वाति । वा–गतौ ।
कप्रत्ययः "कितवस्तु पुमान् मत्ते वञ्चके कनकाह्वये" इति मेदिनी ॥ ४१३ ॥</c>


<v>खलीने स्त्री कविः पुंसि काव्यकृच्छुक्रसूरिषु ।
कैतवन्तु छले द्यूते राजिकायां क्षुते क्षवः ॥ ४१४ ॥</v>
<c>खलीने अश्वमुखस्थायां
कविकायाम् । स्त्री० । वा ङीप् । काव्यकृत् काव्यनिर्म्माता । शुक्रः असुराचार्यः । सूरिः भास्करः ।
एतेषु । तथा वाल्मीकमुनौ । ब्रह्मणि च । अतीतानागतसर्वज्ञे सूक्ष्मार्थदर्शिनि पण्डिते । त्रि० ।
कविः । पु० । कु–शब्दे । इः प्रत्ययः । "कविर्वाल्मीकशुक्रयोः । सूरौ काव्यकरे पुंसि स्यात्
खलाने तु योषिति" इति मेदिनी ॥ छले कपटतायाम् । द्यूते अक्षधूर्त्ते । तथा वैदूर्यमणौ ।
धुस्तूरपुष्पादौ च । कैतवम् । न० । कितवस्य कर्म्म । अण्‌प्रत्ययः । स्वार्थे अण्‌प्रत्ययो वा ।
"कैतवन्तु छले द्यूते" इति मेदिनी ॥ राजिकायां राजसर्षपे । स्त्री० । क्षुते नासातः वायुनिः-
सरणजे शब्दे च । क्षवः । पु० । क्षु–क्षुतौ । अः प्रत्ययः । "क्षवः क्षुते राजिकायाम्" इति
मेदिनी ॥ ४१४ ॥</c>


;p{0239}
<v>केशवः केशवी विष्णुर्गालवो मुनिलोध्रयोः ।
जीवोऽस्त्री जीविते पुंसि गुरुजन्त्वोः स्त्रियां गुणे ॥ ४१५ ॥</v>
<c>केशवी प्रशस्तकेशवान् । विष्णुः हरिः । "यस्मात्त्वयैष दुष्टात्मा हतः
केशी जनार्द्दन ॥ तस्मात् केशवनाम्ना त्वं लोके ख्यातो भविष्यसि" इति तयोः । तथा सूर्याद्यं-
शवति परेश्वरे । "अंशवो ये प्रकाशन्ते मम ते केशसंज्ञिताः । सर्वज्ञाः केशवं तस्मात् मां प्राहु-
र्द्विजिसत्तमाः" इति परवादिमतम् । केशवः । पु० । केशौ ब्रह्मरुद्रौ सर्वेश्वरावपि अनुकम्प्यतया
वाति । वा–गतौ । डः प्रत्ययः । केशं केशिनं वाति हिनस्ति । वा–गमने । कः प्रत्ययो वा ।
"केशवोऽजे च पुन्नागे पुंसि केशवति त्रिषु" इति मेदिनी ॥ मुनिः मुनिभेदः । लोध्रः लोध्र-
वृक्षः । तयोश्च । गालवः । पु० । गल–भक्षणे, स्रावे च । घञ्‌प्रत्ययः । तं गालं वाति ।
वा–गमने । कः प्रत्ययः । गालवस्तु मुनौ लोध्रे" इति मेदिनी ॥ जीविते प्राणधारणे । पु० ।
गुरुः बृहस्पतिः । जन्तुः प्राणी । प्राणान् क्षेत्रज्ञरूपेण धारयन् जीव उच्यते" इति । तयोः ।
गुणे धनुषो मौर्व्यां धनुराकर्षणदामनि । स्त्री० । तथा जीवनोपाये । वृक्षभेदे । देहाभिमानिनि
आत्मनि । मनुष्यावधिकीटपर्यन्ते चेतने च जीवः । पु० न० । जीव–प्राणधारणे । कः
प्रत्ययः । करणे भावे च घञ्‌ प्रत्ययश्च । णिच्अच्‌प्रत्ययौ वा । "जीवः प्राणिनि वृत्तौ च
वृक्षभेदे बृहस्पतौ । जीवा जीवन्तिका मौर्वी वचाशिञ्जिनभूमिषु । न स्त्री तु जीविते" इति
मेदिनी ॥ ४१५ ॥</c>


<v>तत्त्वं विलम्बिते नृत्ये स्वरूपे परमात्मनि ।
मेघे राज्ञि सुरे देवो द्विजिह्वौ व्यालसूचकौ ॥ ४१६ ॥</v>
<c>विलम्बिते अशीघ्रे मन्दे वा । नृत्ये नृत्यवाद्यादौ । स्वरूपे याथार्थ्ये । परमा-
त्मनि । ब्रह्मणि । तथा चेतसि । ब्रह्मत्वे । वस्तुनि । सांख्योक्तेषु प्रकृत्यादिषु पञ्चविंशतौ पदार्थेषु
च । तत्त्वम् । न० । तन–उपकारे, श्रद्धायाम् । शब्दे, आघाते च । क्विप्‌प्रत्ययः । ततो
भवः तस्य भावो वा । त्वः प्रत्ययः । वा तलोपः । तत्त्वमिति । "तत्त्वं स्वरूपे परमात्मनि ।
स्याद्विलम्बितनृत्ये च" इति मेदिनी ॥ मेघे जलधरे । राज्ञि नाट्योक्तौ राजिनि । सुरे अमरे ।
तथा द्योतनात्मके आत्मनि । "दीव्यति क्रीडते यस्माद्रोचते द्योतते दिवि । तस्माद्देव इति
प्रोक्तः स्तूयते सर्वदैवतैः" इत्युक्ते परमेश्वरे । ब्राह्मणस्योपाधौ च । इन्द्रिये । न० । पूज्ये ।
त्रि० । देवः । पु० । दिव–प्रीतौ । पचाद्यच्‌प्रत्ययः । "देवो मेघे सुरे राज्ञि स्यान्नपुंसक-
मिन्द्रिये" इति मेदिनी ॥ व्यालः सर्पः । सूचकः पिशुनः, खलश्च । तयोः । तथा चौरे ।
दुःसाध्ये च । त्रि० द्विजिह्वः । पु० । द्वे जिह्वे यस्येति षष्ठीबहुव्रीहिः । "द्विजिह्वौ सर्प-
सूचकौ" इत्यभरः ॥ ४१६ ॥</c>


;p{0240}
<v>ध्रुवो वटे स्मरारौ च गीतिस्रुग्‌भेदयोर्ध्रुवा ।
धवो धूर्त्तेऽप्यथ नवो नूतने वासवे स्तुतौ ॥ ४१७ ॥</v>
<c>वटे स्वनामाख्याते वृक्षे । स्मरारौ महादेवे । क्वचित् शरा-
राविति पाठः । गीतिः गायना । स्रुच् वटपत्राकारविकङ्कतकाष्टजं बाहुपात्रं यज्ञमात्रम् ।
तयोर्भेदयोर्विशेषयोः । स्त्री० । चकारात् शङ्कौ । विष्णौ । उत्तानपादनृपपुत्रे । वसुभेदे ।
ज्योतिषोक्तयोगभेदे । नासाग्रे । स्थानौ । ललाटस्थे आवर्त्तभेदे । भूगोलस्थोत्तरदक्षिणके-
न्द्रद्वयोपरिस्थे स्थिरे ताराभेदे च । निश्चिते । तर्के । आकाशे । उत्तरा?यरोहिणीनक्षत्रेषु
च । न० । सन्तते अपरिणामिनि नित्ये । स्थिरे च । त्रि० । मूर्वायाम् । शालपर्ण्याम् ।
स्त्री० । शरारिपक्षिणि च । पु० । स्त्री० । ध्रुवः । पु० । ध्रु–स्थैर्ये । अच्‌प्रत्ययः ।
"ध्रुवः शङ्कौ हरे विष्णौ वटे चोत्तानपादजे । वसुयोगभिदोः पुंसि क्लीबे निश्चिततर्कयोः । स्त्री मूर्वा-
ढ्यौ शालपर्ण्यां गीतिस्रुग्भेदयोस्त्रिषु । सन्तते शास्वते च" इति मेदिनी ॥ धूर्त्ते वञ्चके, द्यूत-
कारे च । अपिशब्दात् पत्यौ । नरे । स्वनामाख्याते वृक्षे कम्पने च । धवः । पु० । धवति
धुवति, धुनोति, धुनाति वा । धु–कम्पने वा । अच्‌प्रत्ययः । भाचे अप्‌प्रत्ययो वा । "धवः
पुमान् नरे धूर्त्ते पत्यौ वृक्षान्तरेऽपि च" इति मेदिनी ॥ अथ अनन्तरम् । नूतने नव्ये । त्रि० ।
वासवे इन्द्रे । वाससे इति क्वचित् पाठः । स्तुतौ स्तवे । तथा रक्तपुनर्नवायाञ्च । नवः । पु० ।
नु–स्तुतौ । अप्‌प्रत्ययः । "नवं नव्ये पुमान् स्तुतौ" इति मेदिनी ॥ ४१७ ॥</c>


<v>प्लवो निषादे पर्कट्यां भेके भेले गतौ कपौ ।
पल्लवो विस्तरे षिड्गे किसले विटपे वने ॥ ४१८ ॥</v>
<c>निषादे च-
ण्डाले । पर्कट्यां पर्कटीवृक्षे । भेके जन्तुभेदे । भेले नद्यादितरणार्थं कृते प्लवे । गतौ प्लुतग-
मने । कपौ वानरे । तथा प्लवने । मेषे । जलकाके । प्रवणे । कारण्डवपक्षिणि । शब्दे । रिपौ ।
जलभेदे । जल कुक्कुटे । जलचरपक्षिमात्रे । सारसादौ च । कैवर्तिमुस्तके । गन्धतृणे च ।
न० । प्लवः । पु० । प्लव–प्लवने । भावे अप्‌प्रत्ययः । कर्त्तरि अच्‌प्रत्ययो वा । "प्लवः
स्यात् प्लवने भेले भेकेऽवौ श्वपचेऽपि च । शाखामृगे च कुलके प्रवणे पर्कटिद्रुमे । कारण्डवाख्य-
विहगे शब्दे प्लुतगतौ पुमान् । कैवर्त्तिमुस्तके गन्धतृणेऽपि स्यान्नपुंसकम्" इति मेदिनी ॥ विस्तरे
अभिनवे पत्रयुक्तशाखाविस्तारे । षिड्गे विटे । किसलये पल्लवे । विटपे शाखायाम् । वने अ-
रण्ये । तथा वले । अलक्तकरागे । वलये । वपने च पल्लवः । पु० । पल्यते । पल–गतौ ।
क्विप्‌ प्रत्ययः । पल्लूयते । लू–छेदने । अप्‌प्रत्ययः । कर्मधारयः । पल्लवोऽस्त्री किसलये
विटपे विस्तरे वने । शृङ्गारेऽलक्तरागे च" इति मेदिनी ॥ ४१८ ॥</c>


<v>घटादौ पार्थिवो राज्ञि वल्लवः सूदगोपयोः ।
गजे धन्विनि शुक्रे च पर्शुरामे च भार्गवः ॥ ४१९ ॥</v>
<c>घटादौ कलशादौ । पृथि-
व्यादिविकारे भूमिभवे च । त्रि० । राज्ञि राजनि । तथा सीतायाम् । स्त्री० । तगरपुष्पे च ।
न० । पार्थिवः पु० । पृथिव्या ईश्वरः । अण्‌प्रत्ययः । पृथिव्या विकारः इदं वा । अण्‌-
प्रत्ययः । "पार्थिवो नृपे । पार्थिवी तु सीतायां स्त्री पृथिव्या विकृतौ त्रिषु" इति मेदिनी ॥
सूदः पाचकः । गोपः गोपालः । तयोः । तथा भीमसेने च । वल्लवः । पु० । वल्ल–संव-
रणे । अच्‌प्रत्ययः । तं वल्लं वाति । वा–सुखाप्तौ । कः प्रत्ययः । "वल्लवः सूपकारे स्याद्भी-
मसेने च गोदुहि" इति मेदिनी ॥ गजे हस्तिनि । धन्विनि धनुर्द्धरे । शुक्रे शुक्राचार्य्ये । पर्शु-
रामे परशुरामे । दूर्वा प्रसिद्धा । गौरी पार्वती । तयोः । स्त्रियां ङीप् । चकारात् वेदप्रसिद्धे
विद्याभेदे । लक्ष्म्याम् । स्त्रियां ङीप् । भार्गवः । पु० । भृगोरपत्यं तद्गोत्रापत्यं वा । अण्‌-
प्रत्ययः । "भार्गवो गजधन्विनोः । शुक्रे परशुरामे च भार्गवी पार्वतीश्रियोः । दूर्वायाम्" इति
मेदिनी ॥ ४१९ ॥</c>


;p{0241}
<v>दूर्वा गौरी च भार्गव्यौ सत्तासंसारयोर्भवः ।
भावो गौरविते जन्तौ पदार्थेऽभिनयान्तरे ॥ ४२० ॥</v>
<c>सत्ता द्रव्यगुणकर्मवृत्तिः, विद्यमानता वा । संसारः जातितो जातिसंस-
रणम् । तथाप्याह–"स्कन्धानां परिपाटिश्च धात्वायतनयोरपि । अव्यवच्छिन्नाद्वर्तमानः संसार
इति प्रोच्यते" इति । मिथ्याज्ञानजन्यसंस्काररूपवासना वा । तयोः । तथा जन्मनि । प्राप्तौ ।
जलमूर्तिधरे । महादेवे । जलस्य पृथिवी हेतुत्वेन तद्रूपस्य शिवस्य जन्महेतुत्वम् । तथा भव्ये ।
वृक्षे । मङ्गले च । भवः । पु० । भू–सत्तायाम् । भावे अप्‌प्रत्ययः । भवत्यस्मात् । अपादाने अप्‌-
प्रत्ययः । आधारे, कर्त्तरि च अप्अच्‌प्रत्ययौ भवतः । "भवः क्षेमेशसंसारे सत्तायां प्राप्तिजन्मनोः"
इति मेदिनी ॥ "भवः संसारसम्प्राप्तिश्रेयः शङ्करजन्मसु" इति विश्वः । गौरविते जन्तौ नाट्योक्तौ
नानापदार्थचिन्तके पण्डिते । पदार्थे । साध्यरूपे सिद्धरूपे वा । क्रियारूपे धातोरर्थे । अभि-
नयान्तरे हृद्गतावस्थावेदके मानसविकारे स्वेदकम्पादौ । तथा व्यभिचारिभावे । रागे । आशये
च । भावः । पु० । भावयति चिन्तयति पदार्थान् ।भू–प्राप्तौ । अच्‌प्रत्ययः । अथवा भाव-
यति ज्ञापयति हृदयगतम् । भू–प्राप्तौ । णिच्‌अच्‌प्रत्ययौ । घञ्‌प्रत्ययो वा । "भावः सत्ता-
स्वभावाभिप्रायचेष्टात्मजन्सु । क्रियालीलापदार्थेषु विभूतिबुधजन्तुषु । रत्यादौ" इति मेदिनी ॥
॥ ४२० ॥</c>


<v>माधवौ हरिवैशाखौ राजीवो मृगमीनयोः ।
रौरवौ घोरनरकौ लवश्छेदनलेशयोः ॥ ४२१ ॥</v>
<c>हरिः विष्णुः । वैशाखः स्वनामाख्यातो वर्षमध्ये द्वितीयश्चान्द्रमासः । तयोः ।
तथा वसन्ते । "स माधवेनाऽभिमतेन सख्या" इति कुमारः । मधूकपुष्पे । तत्पुष्पेण हि मद्य-
सम्भवः । वासन्तीलतायाम् । अस्याः मधुबाहुल्यतया । स्त्रियां ङीप् । माधवः । पु० ।
माया धवः माधव इति समासः । अथवा मधु अस्त्यस्येति अस्त्यर्थे स्वार्थे वा अण्‌प्रत्ययः । "माध-
वोऽजे मधौ राध्ये यादवे ना स्त्रियामसौ । मधुशर्करवासन्तीकुट्टिनीमदिरासु च" इति मेदिनी ॥
मृगः हरिणविशेषः । मीनः मत्स्यभेदः । "राजीवसिततुण्डाश्च" इति मनुः । तयोः । तथा
पद्मे । "राजीवराजीवशलोल" इति माघः । गजे सारसपक्षिणि च । राजीवः । पु० ।
राजी दलराजी अस्त्यस्येति अस्त्यर्थे वः प्रत्ययः । "राजीवं नलिने ना तु भेदे हरिणमीनयो"
इति मेदिनी ॥ घोरं दारुणम् , भयानकं वा । नरकः पापिनां दुःखभोगस्थानभेदः तयोः । तथा
चञ्चले । धूर्त्ते च । रौरवः । पु० । रोरूयतेऽत्र । रु–ध्वनौ । यङ्क्विप्‌प्रत्ययौ । तेन प्राप्यं
तस्येदं वा अण्‌प्रत्ययः । "रौरवो नरके घोरे" इति मेदिनी ॥ छेदनः छेदकः । लेशः अल्पः
तयोः । तथा विनाशे । श्रीरामपुत्रे । कालपरिमाणभेदे । गोलाङ्गूललोम्नि । बाले च । लवः ।
पु० । लू–छेदने । अप्‌प्रत्ययः । "लवो लेशे विनाशे च छेदने रामनन्दने" इति मेदिनी ॥
॥ ४२१ ॥</c>


;p{0242}
<v>करञ्जभित्फले लट्वा वाद्यपक्षिप्रभेदयोः ।
विश्वं शुण्ठयां समस्ते च निर्वाणे विभवो धने ॥ ४२२ ॥</v>
<c>करञ्जभित् करञ्जभेदः । फलं वृक्षादीनां शस्यम् । तयोः । वाद्यं वादनीयं मृदङ्गादि ।
पक्षी खगः । तयोर्भेदयोर्विशेषयोः । तथा ग्रामचटके । कुसुम्भे । भ्रमरके च । लट्वा ।
स्त्री० । लट–बालभावे । वः प्रत्ययः । "लट्वा करञ्जभेदे स्यात् फले वाद्ये खगान्तरे" इति
मेदिनी ॥ शुण्ठ्याम् स्वनामाख्याते औषधविशेषे । समस्ते सकले । चकारात् जगति ।
संसारे । तदभिमानिनि । जीवे च । पु० । विश्वम् । न० । विश–प्रवेशे । वप् प्रत्ययः ।
"विश्वा त्वतिविषायां स्त्री जगति स्यान्नपुंसकम् । न ना शुण्ठ्यां पुंसि देवप्रभेदेष्वखिले त्रिषु" इति
मेदिनी ॥ निर्वाणे मोक्षे । धने वित्ते । तथा सर्वमूर्तिसंयोगरूपे ऐश्वर्य्ये । षष्टिसंवत्सरमध्ये
वर्षभेदे । "हृष्टाः पुष्टा जनाः सर्वे विभवेऽब्दे वरानने ।" इति परसमयः । विभवः ।
पु० । विपूर्वः भू–सत्तायाम् । अच्‌प्रत्ययः । "विभवो रै मोक्षैश्वर्ये" इति मेदिनी ॥ ४२२ ॥</c>


<v>अश्वौघे वाडवं न स्त्री पाताले ना द्विजौर्वयोः ।
वडवाऽश्वाकुम्भदास्योर्योगे कीले हरे शिवः ॥ ४२३ ॥</v>
<c>अश्वौघे घोटकसमूहे । पाताले धरायास्तलस्थे भुवने । द्विजः ब्राह्मणः । और्वः समुद्रस्थो वडवा-
नलः । तयोश्च । पु० । वाडवम् । न० । पु० । वडवानां समूहः । अण्‌प्रत्ययः । "वाडवं
करणे स्त्रीणां घोटकौघे नपुंसकम् । पाताले न स्त्रियां पुंसि ब्राह्मणे वडवानले" इति मेदिनी ॥
अश्वा घोटको । कुम्भदासी तयोः । तथा तद्देवताके अश्विनीनक्षत्रे । दास्याञ्च । वडवा ।
स्त्री० । वलं वाति । वा–गमने । कः प्रत्ययः । लस्य डः । "वडवा द्विजयोषिति । अश्वायां
कुम्भदास्याञ्च नारिजात्यन्तरेऽपि च" इति मेदिनी ॥ योगे विष्कम्भादिषु मध्ये विंशतितमयोगे ।
कीले गवां गात्रकण्डूयनार्थे गोष्ठे निखाते काष्ठे । हरे महादेवे । मङ्गले । सुखे । मोक्षे । न० ।
शमीवृक्षे । आमलक्याम् । अभयायाम् । तथा मङ्गलवत्यां स्त्रियाम् । दुर्गायाम् । शृगाले ।
दुर्वायाम् । गोरोचनायाम् । स्त्री० । चकारात् जले । सैन्धवे । सामुद्रे लवणे श्वेतटङ्कणे च ।
मङ्गलवति । त्रि० । बालग्रहे । वालुके । गुग्गुलौ । वेदे । पुण्डरीकवृक्षे । कृष्णधुस्तूरे । पारदे ।
देवे । लिङ्गे च । शिवः । पु० । शो–तीक्ष्णीकरणे । वन्‌प्रत्ययः । पृषोदरादित्वात् साधुः ।
(contd. with the commentary of next verse no.424)


;p{0243}
<v>सुखं क्षेमं शिवं शम्यामलकी चाभया शिवा ।
षाडवस्तु रसे रागे सैन्धवो लवणाश्वयोः ॥ ४२४ ॥</v>
<c>(contd. from the commentary of previous verse no.423)
"शिवो मोक्षे महादेवे कीलकग्रहयोगयोः । वालुके गुग्गुलौ वेदे पुण्डरीकद्रुमे पुमान् । सुखक्षेमजल?
क्लीबम्" इति मेदिनी ॥ रसे रसभेदे । रागे रक्तवर्णे । तथा गीते च । षाडवः । पु० ।
पण–दाने । घञ्‌प्रत्ययः । णस्थ डः । क्वचित्तु षाडव इति पाठो दृश्यते । "षाडवो गानरस-
योः" इति मेदिनी ॥ लवणः सिन्धुनदीसमीपदेशे भवः लवणभेदः । अश्वः घोटकः । तस्य
सिन्धुदेशसमुद्रसमीपस्थारट्टदेशोद्भवत्वात्‌ । तयोः तथा सिन्धुभवे च । सैन्धवः । पु० । न० ।
सिन्धुनदीसमीपे देशे भवम् । अण्‌ प्रत्ययः । सिन्धोरदूरभवः अण्‌प्रत्ययश्च । "सैन्धवोऽस्त्री माणि-
मन्थे नाऽश्वे सिन्धुभवे त्रिषु" इति मेदिनी ॥ ४२३ ॥ ४२४ ॥</c>


<v>स्वोऽस्त्रियां ज्ञातिधनयोः स्वमात्मनि नपुंसकम् ।
आधेयधारणे सत्त्वे मेलकेऽपि च सम्भवः ॥ ४२५ ॥</v>
;c{इति वान्ताः ॥}
<c>ज्ञातिर्बन्धुः । धनं वित्तं तयोः
आत्मनि । न० । तथा आत्मीये । त्रि० । आत्मनि । आत्मीये चार्थेऽस्य सर्वनामता च
स्वः पु० । स्व–शब्दे, ध्याने वा । डः प्रत्ययः । "स्वः स्यात् पुंस्यात्मनि ज्ञातौ त्रिष्वात्मी?
धनेऽस्त्रियाम् इति मेदिनी ॥ आधेयधारणे आधेयस्याधारे । सत्त्वे उत्पत्तौ । मेलके सङ्गे विवा?
वा । अपिशब्दात्‌ समावेशनयोग्यत्वरूपे व्यापारे । उत्कटसन्देहे । हेतौ च । सम्भवः ।
पु० । सम्पूर्वः भू–सतायाम् । अप्‌प्रत्ययः । कर्त्तरि अच्‌प्रत्ययो वा । "सहाये सम्भवो हेतावुत्पत्तौ
मेलकेऽपि च इति मेदिनी ॥ ४२५ ॥ इति वकारान्ताः समाप्ताः ॥</c>


<v>अपभ्रंशो दुष्पतने भाषाभेदापशब्दयोः ।
टीकादर्पणावादर्शावाशा तृष्णादिशोः स्त्रियाम्‌ ॥ ४२६ ॥</v>
<c>अथ शकारान्तानाह ॥ दुष्प-
तने अशोभनाकारपतने । भाषाभेदः भाषाविशेषः । अपशब्दः साधुशब्दभिन्नः अपशब्दः
यज्ञादिः तत्कथनस्य पापहेतुत्वात्‌ तयोः । तथा पतने च । अपभ्रंशः । पु० । न० । अ?
पुर्वः भ्रंशु–पतने । घञ्‌प्रत्ययः । अपभ्रश्यते अधर्म्महेतुतया पत्यतेऽनेन । करणे घञ्‌प्रत्य?
वा । "अपभ्रंशस्तु पतने भाषाभेदापशब्दयोः" इति मेदिनी ॥ टीका विषयपद्माख्या रूप?
कृतिः । दर्पणः रूपप्रतिबिम्बदर्शनाधारः तयोः । तथा प्रतिबिम्बपुस्तके च । आदर्शः ।
पु० । आदृश्यतेऽत्र । दृश–चाक्षुषज्ञाने । घञ्‌प्रत्ययः । "आदर्शो दर्पणे टीकाप्रतिपुस्तकयो-
रपि" इति मेदिनी ॥ तृष्णा अप्राप्ताभिलाषः । दिशा दिक् तयोः । तथा अशक्योपायार्थविषय?
याम्‌ । दीर्घकाङ्क्षायाञ्च । आशा । स्त्री० । आसमन्तात्‌ अश्नुते । अश–भोजने । अच्‌प्रत्ययः
"आशा तृष्णादिशोः स्त्रियाम्" इति मेदिनी ॥ ४२६ ॥</c>


<v>प्रभुशङ्करयोरीशः स्त्रियां लाङ्गलदण्डके ।
दिगम्बरे कपौ कीशः केशो वालप्रचेतसोः ॥ ४२७ ॥</v>
<c>प्रभुः स्वामी । शङ्करः महादेवः तयोः
लाङ्गलदण्डके लाङ्गलमध्यस्थे काष्ठमये दण्डे । स्त्री० । तथा परमेश्वरे । हिरण्यगर्भे च । ईशः ।
पु० । ईश–ऐश्वर्ये । कः प्रत्ययः । "ईशा लाङ्गलदण्डके । ईशः प्रभौ महादेवे" इति मेदिनी ॥
दिगम्बरे शिवे, क्षपणकभेदे च । "दिगम्बरः मध्यमत्वमाहुरापादमस्तकम् । चेतनस्याप्तिसंदृष्टे-
रानखाग्रश्रुतेरपि" इत्युक्ते जीवस्य देहपरिमाणाङ्गीकारे च । कपौ वानरे च । कीशः । पु० ।
कस्य वायोरपत्यम् । अत इञ्‌प्रत्ययः । किः हनुमान् ईशो यस्येति बहुव्रीहिः । "कीशो दि-
गम्बरे कपौ" इति मेदिनी ॥ वालश्चिकुरः मज्जधातुजातोपधातुविशेषोऽयं केशः । अस्य पर-
वर्त्तिनः पाशादिशब्दाः केशभूयस्त्ववाचिनः । "वालास्तु तत्पराः पाशो रचनाभार उच्चयः
हस्तः पक्षः कलापश्च केशभूयस्त्ववाचका" इत्युक्तेः । प्रचेता वरुणः तयोः । तथा ह्रीवरे च
केशः । पु० । क्लिश्यते क्लिश्नातिः वा । क्लिश–उपतापे । अच्‌ प्रत्ययः । ललोपश्च । कस्य
ईशो वेति षष्ठीतत्पुरुषः । "केशः स्यात् पुंसि वरुणे ह्रीवेरे कुन्तलेऽपि च" इति मेदिनी ॥
॥ ४२७ ॥</c>


;p{0244}
<v>जीवितेशो यमे नाथे दंशः संहननेऽपि च ।
सर्पक्षतेऽथ ज्ञाने च लोचने दर्शने च दृक् ॥ ४२८ ॥</v>
<c>यमे प्राणस्वामिनि । "जीवितेशवसतिं जगाम सा" इति रघुः । तत्सम्बन्धानि
अहिंसादीनि पञ्च व्रतानि । यथा–"अहिंसा सत्यवचनं ब्रह्मचर्यमकल्कता । अस्तेयमिति पञ्चै?
यमाख्यानि व्रतानि च" इति । नाथे प्रियनाथे । त्रि० । तथा जीवातौ । चन्द्रे । सूर्ये च
जीवितेशः । पु० । जीवितस्य ईश इति षष्ठीतत्पुरुषः । "जीवितेशो यमे पुंसि त्रिषु स्याज्जी-
वितेश्वरे इति मेदिनी ॥ संहनने सङ्घाते । क्वचित् संनहने इति पाठः । सर्पक्षते सर्पाघाते । अपि-
शब्दात् वनमक्षिकायाम् । वर्म्मणि । मर्म्मणि । दोषे । खण्डने । दन्ते च । दंशः । पु० । दशन्-
दंशने । अच्‌प्रत्ययः । करणादौ घञ्‌प्रत्ययो वा । दंशः कीटविशेषे च वर्मदंशनयोः पुमान्" इ?
मेदिनी ॥ अथ अनन्तरम् । ज्ञाने सामान्यविशेषरूपं बुद्धिमात्रे । नानाविधेषु बुद्धिपरिणामेषु । यथा
"ज्ञानं द्विधा वस्तुमात्रद्योतकं निर्विकल्पकम् । सविकल्पन्तु संज्ञादिद्योतकत्वादनेकधा । संकल्पसंश-
यभ्रान्तिस्मृतिसादृश्यनिश्चयाः । ऊहोऽनव्यवसायश्च तथाऽन्येऽनुभवादयः" इति । लोच-
नेत्रे दर्शने चकारात् द्वित्वसङ्ख्यायाम् । साक्षिणि । द्रष्टरि । ज्ञातरि च । त्रि० । दृक्‌ ।
स्त्री० । दृश–चाक्षुष ज्ञाने । भावे क्विप्‌प्रत्ययः । करणे, कर्त्तरि च । क्विप्‌प्रत्ययः । वा टाप्‌
"दृक्‌ स्त्रियां दर्शने नेत्रे बुद्धौ च त्रिषु वीक्षके" इति मेदिनी ॥ ४२८ ॥</c>


<v>नाशः पलायने मृत्यौ निस्त्रिंशौ खड्गनिर्दशौ ।
निशा रात्रिर्हरिद्रा च मृगादौ प्रमथे पशुः ॥ ४२९ ॥</v>
<c>पलायने भया?
स्थानत्यागेनाऽन्यस्थानगमने मृत्यौ मरणे । तथा अदर्शने । अनुपलम्भे च । नाशः । पुं० ।
नश–नाशे । अदर्शने च । घञ्‌प्रत्ययः । "नाशः पलायनेऽपि स्यान्निधनानुपलम्भयोः" इति
मेदिनी ॥ खड्गः असिः । त्रिंशदड्गुल्यधिकस्यैव खड्गत्वात् ततो न्यूनत्वे छुरिका । तत्तुल्या??
सकत्वात् । निर्दयः दयाराहित्यम् । त्रि० । तयोश्च । निस्त्रिंशः । पु० । निर्गतस्त्रिंशद्‌भ्यो-
ङ्कुलिभ्यः । डच् प्रत्ययः । समासः । "अथ निस्त्रिंशः खड्गे ना निर्दये त्रिषु" इति मेदिनी ॥
रात्रिः रजनी । हरिद्रा पीतवर्णः स्वनामाख्यात औषधभेदः । तयोः । चकारात् दारुहरिद्रा-
याम् । ज्योतिषोक्तेषु मेषादिराशिषु च । यथा–"अजगोपतियुग्मञ्च कर्किधन्विमृगा निशाः"
इति । निशा । स्त्री० । नितरां श्यति व्यापारान् । निपूर्वः शो–तीक्ष्णीकरणे । कः प्रत्ययः ।
"निशा दारुहरिद्रायां स्यात्त्रियामाहरिद्रयोः" इति मेदिनी ॥ मृगादौ लोमवल्लांगूलवति जन्तुभेदे ।
प्रथमे शिवानुचरे, अश्वे वा । तथा देवे । दर्शनार्थे अव्ययञ्च । पशुः । पु० । सर्वमविशेषेण
पश्यति । दृश–चाक्षुषज्ञाने । कुः प्रत्ययः । पशादेशः । "पशुर्मृगादिदेवाजे नाऽव्ययं पशु-
दर्शने" इति मेदिनी ॥ ४२९ ॥</c>


;p{0245}
<v>पुरोडाशो हविर्भेदे चमस्यां पिष्टकस्य च ।
रसे सोमलतायाञ्च हुतशेषे च कीर्त्यते ॥ ४३० ॥</v>
<c>हविर्भेदे यागविशेषे । पिष्टकस्य चमस्यां पिष्टकखाद्यभेदे ।
सोमलतायाः रसे सोमरसमानमात्रे । हुतशेषे यज्ञशेषे । चकारात् हविषि । यज्ञीय द्रव्ये च ।
पुरोडाशः । पु० । कीर्त्यते इति क्रियापदं सम्बन्धनीयम् । पुरो दाश्यते । दश–
दाने । कर्मणि घञ्‌प्रत्ययः । क्विप्‌प्रत्ययो वा । "पुरोडाशो हविर्भेदे क्षमस्यां पिष्टकस्य च ।
हुतशेषे च" इति मेदिनी ॥ ४३० ॥</c>


<v>पाशः कचान्ते संघार्थः कर्णान्ते शोभनार्थकः ।
छात्राद्यन्ते च निन्दार्थः पाशः पक्ष्यादिबन्धने ॥ ४३१ ॥</v>
<c>कचान्ते केशादुत्तरं सङ्घार्थः । यथा केशपाशः । कर्णान्ते
कर्णात्परं शोभनार्थकः । यथा कर्णपाशः शोभनकर्ण इत्यर्थः । छात्राद्यन्ते निन्दार्थः । यथा
छात्रपाशः । गर्हितशिष्य इत्यर्थः । आदिना भिषक्पाशः । कुत्सितभिषगित्यर्थः । "याप्ये
पाशप्" इत्यादिपाणिनीयसूत्रेण छात्रादिभ्यः पाशप्‌प्रत्ययः । पक्ष्यादिबन्धने मृगविहगादि-
बन्धने रज्जुभेदे । रज्जुमात्रे च । पाशः । पु० । पश्यते बन्ध्यतेऽनेन । पश–बन्धे । घञ्-
प्रत्ययः । "पाशः केशादिपूर्वः स्यात् तत्सङ्‌घे कर्णपूर्वकः । सुकर्णे च स्वसामर्थ्यान्मृगपक्ष्यादि-
बन्धने" इति मेदिनी ॥ ४३१ ॥</c>


<v>वार्त्ताहरे पुरोगे च सहाये च प्रतिस्पशः ।
लोमशो मेढ्रकेऽपि स्याद्विवशाववशविह्वलौ ॥ ४३२ ॥</v>
<c>वार्ताहरे वृत्तान्तहारके । पुरोगे अग्रगामिनि, प्रधाने वा । सहाये
सहचरे, अनुकूले वा । "असावनुक्तोऽपि सहाय एव" इति कुमारः । प्रतिस्पशः । पु० ।
प्रतिपूर्वः स्पश–ग्रन्थे, बाधने च । अप्‌प्रत्ययः । "प्रतिस्पशः सहाये स्याद्वार्त्ताहरपुरोगयोः"
इति मेदिनी ॥ क्वचित् प्रतिष्कश इति पाठः । "प्रतिष्कशः सहाये स्याद्वार्त्ताहरपुरोगयोः" इति
विश्वः । मेढ्रके मेपे । अपिशब्दात्‌ मुनिभेदे । लोमयुक्ते । त्रि० । काकजङ्घायाम् । जटामां-
स्याम् । वचायाम् । शूकशिम्ब्याम् । महामेदायाम् बालायाञ्च । स्त्री० । लोमशः । पु० ।
लोमानि बाहुल्येन सन्त्यस्य । शः प्रत्ययः । "लोमशो मुनिमेषयोः । लोमान्विते स्त्रियां काक-
जङ्घामांसिवचासु च । शूकशिम्बी महामेदा काशीशे शाकिनीभिदि" इति मेदिनी ॥ अवशः
अस्वतन्त्रः । विह्वलः भयाविना व्याकुलः तयोः । "विवशा काममधुरि" इति कुमारः । तथा
कृतरोधे च । विवशः । विगतो वश आपत्तता यस्येति बहुव्रीहिः । "विवशस्त्रि-
ष्ववश्यान्मारिष्टदुष्टधियोरपि" इति मेदिनी ॥ ४३२ ॥</c>


;p{0246}
<v>वंशो वर्गे च पृष्ठांशे वेशो वेश्यागृहेऽपि च ।
आयत्तत्वाप्रभुत्वे द्वे वशः परवशे त्रिषु ॥ ४३३ ॥</v>
<c>वर्गे पुत्रपौत्राद्यपत्यवर्गे । पृष्ठांशे पृष्ठावयवे ।
चकारात् वर्गे । तृण जातिभेदे । इक्षौ । सालवृक्षे च । वाद्यभेदे । स्त्री० । गौर्यादित्वात्‌ ङीप्‌ ।
"वंशीकलेन वडिशेन" इति वृन्दावनचम्पूः । वंशः । पु० । वश–स्पृहायाम् । घप्‌प्रत्ययः ।
निपातनात्‌ नुभागमः । "वंशः पुंसि कुले वेणौ पृष्ठावयववर्गयोः" इति मेदिनी ॥ वेश्यागृहे
गणिकागृहे । अपिशब्दात्‌ प्रवेशे । गृहमात्रे । अलङ्कारादिना कृतरूपान्तरे । नेपथ्यकर्म्मणि
च । वेशः । पु० । विश–प्रवेशे । घञ्‌प्रत्ययः । "वेशो वेश्यागृहे गृहे । नेपथ्ये च" इति
मेदिनी ॥ आयत्तत्वम्‌ अधीनता । वशीभूतभाव इत्यर्थः । अप्रभुत्वम् अस्वामित्वम् । तयोः ।
परवशे पराधीने । परायत्ते इत्यर्थः । त्रि० । वशः । पु० । वश–स्पृहायाम् । अच्‌प्रत्ययः ।
"वशमायत्ततायां स्याद्वशमिच्छाप्रभुत्वयोः । वशा वन्ध्यासुता योषा स्त्रीगवि करिणीषु च" ।
इति विश्वः ॥ ४३३ ॥</c>


<v>दाने रोगेऽपि च स्पर्शः सदृशं तुचिते समे ।
;c{इति शान्ताः ॥}
भ्राष्ट्रे युध्यम्बरीषं ना किशोरहरिशम्भुषु ॥ ४३४ ॥</v>
<c>दाने त्यागे । रोगे धातुपैपम्वजाते व्याधौ । अपिशब्दात्‌ न्यायोक्ते
त्वगिन्द्रियग्रा? गुणभेदे । युद्धे । ग्रहणे । गुप्तचरे । उपतापके च । वायौ । पु० । स्पर्शके ।
त्रि० । कादिषु मावसानेषु वर्गवर्णेषु । पु० । स्पर्शः । पु० । स्पर्श ग्रहणे ।
स्पृश–स्पर्शे वा । अच्‌प्रत्ययः । घञ्‌प्रत्ययो वा । अथवा–स्पृश–स्पर्शे । णिच्अच्‌प्रत्य-
यौ । स्पृश्यन्ते वायुना जिह्वाग्रादयोऽत्र । घञ्‌प्रत्ययश्च । "स्पर्शो रुजायां दाने च स्पर्शने
स्पर्शकेऽपि च । स्पर्शः स्यात्सम्पराये च प्रणिधावपि पुंस्ययम्" इति मेदिनी ॥ उचिते
युक्ते, परिचिते वा । समे तुल्यरूपे च । सदृशम् । न० । समानं दर्शनमस्य । समानशब्द?
पूर्वः दृश–चाक्षुष ज्ञाने । ठक्‌प्रत्ययः । "सदृशं समे उचिते च" इति मेदिनी ॥ इति शका-
रान्ताः समाप्ताः । अथ पान्तानाह ॥ भ्राष्ट्रे भर्ज्जनपात्रे । क्वचित्तु भ्राष्टे इति पाठः । युधि
सङ्ग्रामे । किशोरः बालकः । हरिर्विष्णुः । शम्भुः ईश्वरः । एतेषू । तथा आम्रातकवृक्षे ।
नरकभेदे । अनुतापे सूर्यवंश्यनृपभेदे च । पु० । अम्बरीषम् । न० । अम्ब्यते पच्यतेऽत्र ।
अम्ब–गतौ । अरिपः प्रत्ययः । निपातनात् दीर्घः । अबरिषमप्यत्र । ह्रस्वेकारयुक्तम् । "अम्ब-
रीषं रणे भाष्ट्रे क्लीबं पुंसि नृपान्तरे" इति मेदिनी ॥ ४३४ ॥</c>


<v>अभिलाषेऽनुतर्षः स्यात्पानेच्छायामथामिषम् ।
सम्भोगोत्कोचमांसेषु उषा बाणात्मजा निशा ॥ ४३५ ॥</v>
<c>अभिलाषे इच्छायाम् । पानेच्छा
मद्यपानेच्छा । तत्रा अपिशब्दात् सुरापानपात्रे । मद्ये । मद्यपाने च अनुतर्षम् । न० । अनु
तृष्यतेऽनेन । अनुपूर्वः तृष–तृष्णायाम् । करणे घञ्‌प्रत्ययः । भावे घञ्‌प्रत्ययो वा । "अनु-
तर्षः सुरापानपात्रे तृष्णाभिलाषयोः" इति मेदिनी ॥ अथ अनन्तरार्थद्योतकः । सम्भोगः काम-
गुणः । उत्कोचः अन्याय्यकर्मकरणार्थं वादिप्रतिवादिभ्योऽर्थग्रहणम् । मांसः पिशितः । एतेष्‌ ।
तथा भोग्यवस्तुनि रुचिररूपादौ । लोभसञ्चये । लाभे । विषये । भोजने च । आमिषम् ।
न० पु० । आपूर्वः मिष–पराभिभवेच्छायाम्‌ , सेचने च । कप्रत्ययः । "आमिषं पुन्नपुंसकम्‌ ।
भोग्यवस्तुनि सम्भोगेऽप्युत्कोचे पललेऽपि च" इति मेदिनी ॥ बाणात्मजा बाणराजसुता । निशा
रात्री । तयोः । तथा "तेजःपरिहानिरुषा भानोरर्द्धोदयं यावत्" इति । वराहोक्ते काले च ।
उषा । स्त्री० । उप–दाहे वधे च । कप्‌प्रत्ययः । टाप्‌ च । "उषा बाणसुतागव्योः"
इति मेदिनी ॥ ४३५ ॥</c>


;p{0247}
<v>भल्लूके शोणके चक्षो नक्षत्रे पुंनपुंसकम् ।
ऋषिर्वेदेऽपि कक्षस्तु दोर्मूले शुष्ककानने ॥ ४३६ ॥</v>
<c>भल्लूके स्वनामाख्याते जन्तुभेदे । शोणके शोणकवृक्षे । नक्षत्रे । चका-
रात्‌ मेषादौ च । पु० न० । पर्वतभेदे । ऋक्षः । पु० । ऋष–गतौ । सप्‌प्रत्ययः । किच्च ।
"ऋक्षः पर्वतभेदे स्याद्भल्लूके शोणके पुमान् । कृतवेधनेऽन्यलिङ्गो नक्षत्रे पुंनपुंसकम्" इति
मेदिनी ॥ वेदे धर्मब्रह्मप्रतिपादके संहिताब्राह्मणात्मके ग्रन्थभेदे । अपिशब्दात् मन्त्रद्रष्टरि मुनौ ।
अनुष्ठेयकर्मज्ञापकसूत्रकृताचार्ये । गोत्रप्रवरप्रवर्त्तके मुनौ च । ऋषिः । पु० । ऋष–गतौ ।
इन्‌प्रत्ययः । किच्च । "ऋषिर्वेदे वशिष्ठादौ दीधितौ च पुमानयम्" इति मेदिनी ॥ दोर्मूले
बाहुमूले । शुष्ककानने शुष्कवने ॥ ४३६ ॥</c>


<v>कक्षा वरत्रा प्रकोष्ठस्पर्द्धोद्‌ग्रहणिकासु च ।
कुल्माषं काञ्जिके ना तु यवके स्यादथाऽबिले ॥ ४३७ ॥</v>
<c>वरत्रा हस्तिबन्धनरज्जुः । प्रकोष्ठः कूर्परस्याधो-
भागस्थो मणिबन्धपर्यन्तो हस्तावयवः । स्पर्द्धा साम्या । उद्ग्रहणिका कक्षरोगभेदः । एतेषु
स्त्री० । चकारात् स्त्रीणाम् उत्तरीयवस्त्रस्य पश्चाद्भागस्थे अचले । लतायाम् । शुष्कतृणे । पार्श्व
भागे । राजान्तःपुरे । पृष्ठप्रदेशनिहितार्धोशुकस्यैकदेशे वस्त्राञ्चयले । काञ्च्याम् । गृहभित्तौ च ।
पु० । कक्षा । स्त्री० । कष–हिंसायाम् । सप्‌प्रत्ययः । "कक्षा स्यादन्तरीयस्य पश्चादञ्चल-
पल्लवे । स्पर्द्धास्पदे ना दोर्मूले कच्छवीरतृणेषु च" इति मेदिनी ॥ काञ्जिके आरनाले । मसीप-
रिणामे च । न० । यवके यवादौ । तुकारात्‌ अर्धस्विन्नगोधूमादिषु । "अर्धस्विन्ना च गोधूमा
अन्ये च चणकादयः । कुल्माष इति कथ्यन्ते" इति । "स हि कुल्माषान् खादन्तं विभिक्षे"
इति श्रुतिः । सूर्यस्य पारिपार्श्विकभेदे । शूकधान्ये । कुल्माषम् । न० । स्यादित्य-
न्वयः । कोलति कुल–बन्धे । संहतौ च । क्विप्‌प्रत्ययः । कुल्माषोऽस्मिन्निति सप्तमी-
बहुव्रीहिः । "कुल्माषं काञ्जिके याचके पुमान्" इति मेदिनी ॥ अथ अनन्तरम् । आविले
अच्छरहिते । आकुलिके ॥ ४३७ ॥</c>


;p{0248}
<v>पापे च कलुषं घोषः शब्दाभीरनिवासयोः ।
शुचौ दक्षे च चोक्षः स्यात्तर्षो लिप्सापिपासयोः ॥ ४३८ ॥</v>
<c>पापे नरकहेतौ । दुरदृष्टे चकारात् महिषे च । पु० ।
कलुषम् । न० स्त्री० । कल–सङ्ख्यायाम् । उपच्‌प्रत्ययः । लुप–हिंसायाम् । कप्‌-
प्रत्ययः । कस्य जलस्य लुषो घातक इति वेति षष्टीतत्पुरुषः । "कलुषं त्वाविले पापे" इति
मेदिनी ॥ शब्दः ध्वनिः । आभीरनिवासः आभीरपल्ली । तयोः । तथा मेघनादे । अपामार्गे ।
व्याकरणोक्ते वर्णविशेषोत्पत्तौ वाह्यप्रयत्नभेदे च । कांश्ये । घोषः । न० । घोषन्ति गावोऽत्र ।
घुप–आविष्करणे । आधारे घञ्‌प्रत्ययः । भावे घञ्‌प्रत्ययः । कर्त्तरि अच्‌प्रत्ययो वा ।
"घोष आभीरपल्यां स्याद्गोपालध्वनिघोषके । कांश्ये चाम्बुदनादे ना घोषा मधुरिकौषधौ"
इति मेदिनी ॥ शुचौ शुद्धाचरणे, पवित्रे वा । दक्षे कार्यकुशले । चकारात् गीते । तीक्ष्णे ।
मनोहरे च । चोक्षः । पु० । स्यादित्यन्वयः । चुक्ष–परिशुद्धतायाम् । घञ्‌प्रत्ययः ।
क्वचित्तु नोक्षः इति पाठः । "चोक्षो गीते शुचौ दक्षे तथा तीक्ष्णे मनोज्ञयोः" इति मेदिनी ॥
लिप्सा अभिलाषः । पिपासा तृष्णा । तयोश्च । "निवृततर्षेरुपगीयगानात्‌" इति । तर्षः ।
पु० । तृष–तृष्णायाम् । घञ्‌ प्रत्ययः । "तर्षो लिप्सोदन्ययोः" इति मेदिनी ॥ ४३८ ॥</c>


<v>दक्षः प्रजापतौ ताम्रचूडे हरवृषे पटौ ।
पौरुषं मानभेदे च पुन्नागे पुरुषो नरे ॥ ४३९ ॥</v>
<c>प्रजापतौ ब्रह्मणः दक्षाङ्गुष्ठा??? प्रजापतिभेदे । ताम्रचूडे कुक्कुटे हरवृषे शिववृषभे । पटौ
निपुणे । तथा मुनिभेदे । शिक्षिते । अनलसे च । दक्षः । पु० । दक्ष–वृद्धौ, शीघ्रार्थे
च । अच्‌प्रत्ययः । "दक्षस्त्रिषु पटौ पुंसि ताम्रचूडे प्रजापतौ । मुनिभेदे हरवृषे द्रुमभेदे  स्त्रियां
भुवि" इति मेदिनी ॥ मानभेदे उर्ध्वविस्तृतबाहुपाणिकमनुष्य–परिमाणे । "जवेऽपि मानेऽपि च
पौरुषाधिकम्" इति नैषधम् । चकारात्‌ पुरुषत्वे । विक्रमे । उद्यमे च । पौरुषम् । न०।
पुरुषस्य भावः, कर्म वा । अण्‌प्रत्ययः । पुरुषस्य इदम् इति अण प्रत्ययः । "पौरुषं
पुरुषस्य स्याद्भावे कर्मणि तेजसि । उ???विस्तृनदोःपाणिनृमाने त्वभिधेयवत्" इति मेदिनी ॥
पुन्नागे स्वनामाख्याते वृक्षे । नरे पुरुषे । तथा साङ्ख्यज्ञे च । पुरुषः । पु० । पुर–अग्रगतौ ।
उपन् प्रत्ययः । "पुरुषः पूरुषे साङ्ख्यज्ञे च पुन्नागपादपे" इति मेदिनी ॥ ४३९ ॥</c>


<v>पक्षौ मासार्द्धपार्श्वौ च महिषी राजपत्न्यपि ।
मूर्खे माने फले माषो मेषौ राश्यन्तरोरणौ ॥ ४४० ॥</v>
<c>मासार्द्धः
शुक्लकृष्णप्रतिपदादिपञ्चदश्यन्तपञ्चदशतित्यात्मकः कालः । पार्श्वः कक्षाधोभागः । तयोः ।
चकारात्‌ खगानां पतत्रे । शरस्य पुङ्खस्थे पत्रे । समूहे । केशात्परः समूहार्थे । यथा केश-
पक्षः । गृहे । न्यायोक्ते संदिग्धसाध्यवति पदार्थे । यथा–पर्वतो वह्निमान विरोधे । बले ।
पु० । पक्ष–परिग्रहे । अच्‌प्रत्ययः । "पक्षो मासर्द्धके पार्ष्णिग्रहे साध्यविरोधयोः । केशादे । परतो
वृन्दे वले सखिसहाययोः । चुल्ली रन्ध्रे पतत्रे च वाजे कुञ्जरपार्श्वयोः" इति मेदिनी ॥ राजपत्नी
राज्ञः कृताभिषेका स्त्री । तस्याम् । अपिशब्दात् महिषजातिस्त्रियाम् । ओषधीभेदे च । महिषी ।
स्त्री० । मह–पूजने । वृद्धौ च । टिषच्‌प्रत्ययः । ङीप्‌ च । "महिषी कृताभिषेकासैरिभ्योरोषधीमिदि"
इति मेदिनी ॥ मूर्खे अज्ञाने । माने परिमाणभेदे । "दशार्द्धगुञ्जं प्रवदन्ति मापम्" इति । "गुञ्जाभिर्दशभिर्मा-
षमिति च । फले व्रीहिभेदे । माषः । पु० । मष–वधे । परिमाणे च । संज्ञायां घञ्‌प्रत्ययः ।
"माषो व्रीह्यन्तरे मूर्खे मानत्वग्दोषभेदयोः" इति मेदिनी ॥ राश्यन्तरः । ज्योतिश्चक्रस्य द्वाद-
शांशः अश्विनीभरणीकृत्तिकानक्षत्रपादात्मकः राशिभेदः, प्रथमराशौ वा । उरणः एडकः तयोश्च ।
मेषः । पु० । मिष–पराभिभवेच्छायाम्‌ । अच्‌प्रप्रत्ययः । "मेषो राश्यन्तरे ह्रडे" इति मेदिनी ॥
॥ ४४० ॥</c>


;p{0249}
<v>सङ्‌ख्यायान्तु न ना लक्षा क्लीबं व्याजशरव्ययोः ।
हरतार्क्ष्यौ विशालाक्षौ शेषो नानन्तसीरिणोः ॥ ४४१ ॥</v>
<c>सङ्ख्यायां दशायुतसङ्ख्यायाम्‌ । स्त्री० । न० । व्याजः कपटः । शरव्यं लक्ष्यं
शरेण वेधनायोद्देश्यम् । तयोः । न० । तथा पदे । चिह्ने च । लक्षा । स्त्री० । लक्ष–दर्शने ।
अच्‌प्रत्ययः । "लक्षा न पुंसि सङ्ख्यायां क्लीबं व्याजशरव्ययोः" इति मेदिनी ॥ हरः महा-
देवः । तार्क्ष्यः गरुडः तयोः । तथा विष्णौ । बृहन्नेत्रे । त्रि० । पार्वत्याम् । नागदन्त्याम् ।
स्त्रियां ङीप्‌ । विशालाक्षः । पु० । विशाले अक्षिणी यस्येति षष्ठीबहुव्रीहिः । "विशा-
लाक्षो हरे तार्क्ष्ये ना सुनेत्रेऽभिधेयवत्" इति मेदिनी ॥ अनन्तः बहुशीर्षकत्वादपरिच्छिन्नः
शेषनागः । सीरी बलरामः तयोः । उपयुक्तेतरे अवशेषे । तथा सर्पभेदे । शेषः । पु० ।
शिष–विशेषे, वधे च । अच्‌प्रत्ययः । "शेषः सङ्कर्षणे वधे । अनन्ते ना प्रसादे ना स्वनि-
र्माल्यार्पणे स्त्रियाम्" इति मेदिनी ॥ ४४१ ॥</c>


<v>उपयुक्तेतरे त्वस्त्री शैलूषो नटबिल्वयोः ।
शुश्रूषा परिचर्य्या च संहर्षः स्पर्द्धने मुदि ॥ ४४२ ॥</v>
;c{इति षान्ताः ॥}
<c>नटः नृत्यः । बिल्वः बिल्ववृक्षः तयोः । तथा
धूर्त्ते । तालधारके च । शैलूषः । पु० न० । शिलूपस्यापत्यम् । अण्‌प्रत्ययः । "शैलूषो
नटबिल्वयोः" इति मेदिनी ॥ परिचर्या उपासना । तत्र । चकारात् श्रवणेच्छायाम् । शुश्रूषा ।
स्त्री० । श्रू–श्रवणे । सन्अप्रत्ययौ । "शुश्रूषा स्यादुपासने । कथने श्रोतुमिच्छायाम्" इति मेदिनी ॥
स्पर्द्धने पराभिभवेच्छायाम् । मुदि आनन्दे । तथा वायौ च । संहर्षः । पु० । सम्यक् हर्षः । सम्पूर्वः
ह्रष–हर्षे, चित्तोत्साहे च । घन्ज्‌प्रत्ययः । संहृष्यतेऽनेनेति घञ्‌प्रत्ययो वा । "संहर्षस्तु प्रमोदेऽपि स्प-
र्द्धायाञ्च प्रभञ्जने" इति मेदिनी ॥ ४४२ ॥ इति षकारान्ताः समाप्ताः ॥</c>


<v>योग्यायामन्तिकेऽभ्यासोऽधिवासौ स्थानसंस्क्रिये ।
आख्यायिका परिच्छेदे चाऽश्वासो निर्वृताऽवपि ॥ ४४३ ॥</v>
<c>अथ सकारान्तानाह ॥
योग्यायां शास्त्राभ्यासे शिष्येभ्यो दानमित्येवंरूपशास्त्राभ्यासे वा । अन्तिके सामीप्ये । तथा गुरो-
राकर्षणम् । तदर्थे युक्तायुक्तत्वविचारः । पौनःपुन्येन तदावृत्तिः । तस्याम् आवृत्तौ । पौनःपुन्ये?
कीर्त्तने । विजातीयज्ञानानन्तरिते सजातीयैकरूपज्ञानप्रवाहरूपे ध्यानादेरभ्यासे च । अभ्यासः ।
पु० । अभिपूर्वः अस–विद्यमानतायाम् । घञ्‌प्रत्ययः । "अभ्यासोऽभ्यसनेऽन्तिके" इ?
मेदिनी ॥ स्थानं यज्ञारम्भपूर्वदिवसे देवतास्थापनादिकर्म । संस्क्रिया गन्धमाल्यैः संस्कारः । तयोः
तथा निवासे च । अधिवासः । पु० । अधिपूर्ववस–निवासे । घञ्‌प्रत्ययः । अधिवा?
यति देवता अनेनेति । अधिपूर्वः वस–निवासे । णिच्‌ । करणे घञ् प्रत्ययो वा । "अधि-
वासो निवासे स्यात्संस्कारे धूपनादिभिः" इति मेदिनी ॥ आख्यायिकापरिच्छेदे गद्यपद्यमय?
बन्धस्य विच्छेदे । निर्वृतौ । सुस्थितौ । अपिशब्दात्‌ आश्रयदाने । भीतस्य भयनिवारणा?
सान्त्वने च । आश्वासः । पु० । आपूर्वः श्वस–जीवने । घञ्‌प्रत्ययः । "आश्वासः पुं?
निर्वृतौ । आख्यायिकापरिच्छेदे च" इति मेदिनी ॥ ४४३ ॥</c>


;p{0250}
<v>उदर्च्चिरुत्प्रभे वह्नावेनः पापापराधयोः ।
कनीयाननुजेऽल्पे च कंसो मानेसुरान्तरे ॥ ४४४ ॥</v>
<c>उत्प्रभे उद्गतकान्तौ । व??
दहने । तथा उच्छिखे वह्नौ । उत्कृष्टकान्तित्वात् कन्दर्पे । ऊर्द्ध्वरेतस्त्वात् शिवे । उद्गता?
शिखायाञ्च । न० । उदर्च्चिः । पु० । उद्‌ऊर्द्ध्वमर्च्चिः रश्मिरस्येति षष्ठीबहुव्रीहिः । "उदर्च्चि?
रुत्प्रभे वाच्यलिङ्गः पुंसि हुताशने" इति मेदिनी ॥ पापं नरकहेतुर्दुरदृष्टम् । अपराधः अकार्या?
दिकरणरूपो दोषः । तयोश्च । एनः । न० । इण–गतौ । असुन्‌प्रत्ययः । नुडागमश्च?
"एनः पापापराधयोः" इति मेदिनी ॥ अनुजे कनिष्ठे । अल्पे द्वयोर्मध्ये अल्पतरे । चकारा?
युवतरे च । स्त्रियां ङीप्‌ । कनीयान् । पु० । अयमनयोरतिशयेन युवा अल्पो वा । ईयसु?
प्रत्ययः । कनादेशः । "कनीयानतियूनि स्यादत्यल्पानुजयोस्त्रिषु" इति मेदिनी ॥ माने आढ?
इति प्रसिद्धे परिमाणे । पु० न० । असुरान्तरे श्रीकृष्णमातुले ॥ ४४४ ॥</c>


<v>तैजसे कंस्यपात्रे च गुत्सः स्तबकहारयोः ।
छन्दः पद्यश्रुतीच्छासु तरो वेगे बलेऽपि च ॥ ४४५ ॥</v>
<c>तैजसे तैजसद्रव्ये?
कंस्यपात्रे स्वर्णरजतादिनिर्मिते पानपात्रे । क्वचित् तस्य पात्रे इति पाठः । चकारात्‌ उग्रसेन?
सुते नृपे । ताम्ररङ्गमिश्रणजनितधातुद्रव्ये कांस्ये च । केचित् पृषोदरादित्वात् तालव्यान्त इ?
पठन्ति । कंसः । पु० । कम–वाञ्छायाम् । सप्‌प्रत्ययः । "कंसोऽस्त्री तैजसद्रव्ये कांस?
माने सुरे तु ना" इति मेदिनी ॥ स्तबकः कलिकाकुसुमादिसमूहवान् गुच्छः । काण्डशून्यः मूल?
एव शाखाप्रधानसङ्घात्मको धान्यमल्लिकादिस्तम्बो वा । हारः द्वात्रिंशद्यष्टिको हारभेदः । तयोः?
तथा मयूरपुच्छे । टीकाकरञ्जे । ग्रन्थिपर्णे च । न० । गुत्सः । पु० । गु–विष्ठोत्सर्गे । ?
पु० क्विप् प्रत्ययः । गुतं स्यति । सो–विनाशे । कः प्रत्ययः । गुत्स–गुत्सने । अः प्रत्य?
वा । गुच्छोप्यत्र । क्वचित् कुत्स इति च । "गुत्सः स्यात् स्तबके स्तम्बे हारभिद्‌ग्रन्थिपर्णयोः"
इति मेदिनी ॥ पद्यं कविकृतं चतुश्चरणात्मकम् । "पद्यं चतुष्पदी तच्च वृत्तं जातिरितिद्विधा"
इत्युक्तो वाक्यभेदो वा श्रुतिर्वेदः । इच्छा अभिलाषः । एतेषु । तथा स्वैराचारे । निय-
ताक्षरवर्णमात्रादिसंनिवेशवशात् चतुश्चरणादौ उक्थादिभेदे गायत्र्यादौ छन्दसि च । छन्दः ।
न० । छदि–इच्छायाम्‌ संवरणे च । असिः प्रत्ययः । "छन्दः पद्ये च वेदे च स्वैराचाराभि-
लाषयोः" इति मेदिनी ॥ वेगे जवे, सवेगगमने वा । बले सैन्ये, बलशब्दार्थे च । अपिशब्दात्‌
जले । रोगे । तीरे । वानरे च । तरः । न० तृ–तरणे, प्लवने, अभिभवने च । करणादौ
असुन्‌प्रत्ययः । "तरो बले च वेगे च" इति मेदिनी ॥ ४४५ ॥</c>


;p{0251}
<v>तमः शोकेऽप्यथ हिमर्त्तौ ना धर्म्मे व्रते तपः ।
पद्मे स्वर्णे तामरसं निशा दुर्गा च तामसी ॥ ४४६ ॥</v>
<c>शोके चित्तवृत्तिभेदे, इष्टवि-
योगजाते दुःखानुगुणे वा । अपिशब्दात्‌ नेत्रवृत्तिरोधके नैशादिध्वान्ते । पापे । कार्याकार्याविवेके
विशेषदर्शनविरोधिदोषे । साङ्ख्योक्ते गुरुवरणकमेव तम इत्युक्ते गुणभेदे । राहौ च । तमः ।
न० । तम–खेदे । असुन्‌प्रत्ययः । "तमो ध्वान्ते गुणे शोकं क्लीबं वा ना विधुन्तुदे" इति
मेदिनी ॥ अथ अनन्तरम् । हिमर्तौ शिशिरे ऋतौ । धर्मे स्वाश्रमविहितधर्मे । व्रते वैधे चान्द्रा-
यणादौ कर्मणि । तथा चान्द्रे माघे मासि । जनलोकोपरिस्थे लोकभेदे । आलोचने । "स
तपो कुरुत" इति श्रुतिः । ज्योतिषोक्ते लग्नतो नवमस्थाने च । न० । तपः । पु० । तप–उप
तापे । असुन्‌प्रत्ययः । "तपो लोकान्तरेऽपि च । चान्द्रायणादौ धर्मे च पुमान् शिशिरमा-
घयोः" इति मेदिनी ॥ पद्मे कमले । स्वर्णे कनके । तथा ताम्रे । धुस्तूरे द्वादशाक्षरपादके छन्दो
भेदे च । तामरसम् । न० । तामरे जल सस्ति । सस–हिंसने । डः प्रत्ययः । "अथ ता-
मरसं पद्मे ताम्रकाञ्चनयोरपि" इति मेदिनी ॥ निशा रात्री । दुर्गा स्वनामाख्यातादेवी । चकारात् जटा-
मांस्याम् । तमोधिकायां स्त्रियाञ्च । तामसी । स्त्री० । तमसा व्याप्ता । अण्‌प्रत्ययः । ङीप्‌
च । "तामसी निशि दुर्गायाम्" इति मेदिनी ॥ ४४६ ॥</c>


<v>मणिदोषे दरे त्रासो दासो वित्तात्मचेटयोः ।
झिण्ट्याञ्च दासी दीर्घायुर्ऋषिः काकश्च शाल्मलिः ॥ ४४७ ॥</v>
<c>मणिदोषे मणिजाते दोषे । दरे भये
च । त्रासः । पु० । त्रस–भये । घञ्‌प्रत्ययः । "त्रासो भये मणेर्दोषे" इति मेदिनी ॥
वित्तात्मा ज्ञातात्मा । चेटः दासः तयोः । झिण्ट्याम् । चकारात् काकजङ्‌घायाम् । नीलझि-
ण्ट्याम् । चेट्याम् । दासपत्न्याम् । क्षुद्रपत्न्याम् । कैवर्त्तभार्य्यायाञ्च । स्त्री० । तथा शूद्रे ।
धीवरे । दानपात्रे । शूद्रस्योपाधौ । "शूद्रे दासं प्रयोजयेत्" इति स्मृतिः । सेवके । च दासः ।
पु० । दस–क्षेपे । कर्मणि घञ्‌प्रत्ययः । "दासो भृत्ये च शूद्रे च ज्ञातात्मनि च धीवरे"
इति मेदिनी ॥ "दासी चेट्याञ्च झिण्ट्याञ्च" इति विश्वः । ऋषिः मार्कण्डेयः । काकः वायसः ।
शाल्मलिः शाल्मलीवृक्षः एतेषु । तथा जीवकद्रुमे । चिरजीविनि च । दीर्घायुः । पु० ।
दीर्घम् आयुर्जीवनकालोऽस्येति षष्ठीबहुव्रीहिः । "दीर्घायुः शाल्मलीवृक्षे वायसे जीवकद्रुमे । मार्क-
ण्डेये च पुंसि स्याच्चिरजीविनि वाच्यवत्" इति मेदिनी ॥ ४४७ ॥</c>


;p{0252}
<v>योत्र्के च वसुराख्याने स्वान्ते सरसि मानसम्‌ ।
माश्चन्द्रमासयोः पुंसि खर्जूरेक्ष्वोर्महारसः ॥ ४४८ ॥</v>
<c>योत्र्के ईषादण्डादौ । युग-
बन्धनार्थे दासि च । आख्याते प्रसिद्धे इति वृत्तकथने । यथा "अमृतमन्थनादुपाख्यातम्"
इति । चकारात् धने । रत्ने । श्यामे । स्वर्णे । जले । वृद्धौषधे च । न० । वकवृक्षे । सूर्ये
वह्नौ । रश्मौ । गणदेवताभेदे । अष्टसङ्ख्यायाम्‌ । वसुदेवताके । धनिष्ठानक्षत्रे च । पु० । मधुरे ।
शुष्के च । त्रि० । दीप्तौ । वृद्धौषधौ च । स्त्री० । वसुः । पु० । वस–नम्रतायाम्‌ , निवासे
वा । उः प्रत्ययः । "वसुर्ना देवभेदाग्निभायोत्र्कवकराजसु । क्लीबं वृद्धौषधे श्यामरैरत्ने मधुरे
त्रिषु" इति मेदिनी ॥ स्वान्ते चित्ते । सरसि सरोवरे । केचित्‌ कैलासान्तिकस्थे ब्रह्मणा कृते
सरोवरभेदे इति पठन्ति । मानसम् । न० । मन ??? ??? अण्‌प्रत्ययः । "मानसं सरसि
स्वान्ते" इति मेदिनी ॥ चन्द्रः प्रसिद्धः । मासः त्रिंशनिनात्मकः कालः नयोः । माः । पु० ।
माति परिन्छिनत्ति स्वगत्या कालम्‌ । मा–छेदे । माने च । असुन्‌प्रत्ययः । माश्चन्द्रमासयोः
पुमान" इति मेदिनी ॥ खर्जूरे स्वनामाख्याते वृक्षे ।  ????रसयुक्तः स्वनामाख्यातवृक्षः ।
तयोः । कशेरुणि पारदे च । कानिके । न० । महारसः । पु० । महान्‌ रसो
यस्येति षष्ठीबहुव्रीहः । "महारसः स्यात्‌ खर्जूरे को?कारकशेरुणोः" इति मेदिनी ॥ ४४८ ॥</c>


<v>राजहंसो नृपाग्र्ये च जिह्वाभूः शल्लकी रसा ।
जले शरीरधातौ च पारदस्वादयो रसः ॥ ४४९ ॥</v>
<c>नृपाग्र्ये । नृपश्रेष्ठे । चकारात् रक्तवर्ण ????णयुक्ते ???वर्णे हंसभेदे । कलहंसे च ।
राजहंसः । पु० । राजा हंस इव सारग्रहणात्‌ । हंसानां राजा वा श्रेष्ठत्वात् ।
"राजहंसस्तु कादम्बे कलहंसे नृपोत्तमे" इति मेदिनी ॥ जिह्वा रसना । भूः पृथिवी ।
शल्लकी मदनतरुः एतेषु । तथा पाठायाम्‌ । ??? ? । रसा । स्त्री० । रसां माधुर्यादि-
रूपोऽस्त्यस्याः अच्‌प्रत्ययः । "स्त्रियान्तु रसना पाठा ??? ??? ???" इति मेदिनी ॥
जले सलिले । शरीरधातौ देहस्थे धातुभेदे । "सम्यक ??? ??? ??? निगदितो रसः"
इति । पारदः रसराजः । स्वादः रसनेन्द्रियग्रा । ??????? । चकारात् आस्वाद्ये
गुडादौ । पुष्पस्य मधुनि । वीर्य्ये । रागे । द्रवे च । रसः । पु० । रस्यते । रस–आस्वादे ।
अच्‌प्रत्ययः । "रसो गन्धरसे जले । शृङ्गारादौ विषे वीर्ये तिक्तादौ द्रवरागयोः । देह-
धातुप्रभेदे च पारदस्वादयोः पुमान्‌" इति मेदिनी ॥ ४४९ ॥</c>


<v>भाषाशृङ्खलके रासः क्रीडायामपि गोदुहाम् ।
रहो रते च गुह्ये च रभसो हर्षवेगयोः ॥ ४५० ॥</v>
<c>भाषाशृङ्खलके शृङ्खला-
बन्धवत् द्वयोर्द्वयोर्मध्यस्थित्या क्रीडाभेदे । गो?हां गोपानां क्रीडायाम्‌ । तथा शब्दे । ध्वनौ ।
धवले । कोलाहले च । रासः । पु० । रस–स्वने ??वादे च । घञ्‌प्रत्ययः । रास–
शब्दे । घञ्‌प्रत्ययो वा । "रासः कोलाहले ध्वाने भाषाशृङ्खलकेऽपि च । क्रीडाभेदे च
गोपानाम्" इति मेदिनी । रते रमणे । गुह्ये गोप्ये । चकारात् निर्जने । याथार्थ्ये च ।
निर्जने अव्ययम् । रहः । न० । रह–त्यागे, गतौ च । असुन्‌प्रत्ययः । "रहस्तत्त्वे
रते गुह्ये" इति मेदिनी ॥ हर्षः इष्टाधिगमजन्य आनन्दः । वेगः जवः, औत्सुक्यं वा तयोः ।
तथा पौर्वापर्यविचारे च । रभसः । पु० । रभ–औत्सुक्ये । असच्‌प्रत्ययः । "रभसो
वेगहर्षयोः" इति मेदिनी ॥ ४५० ॥</c>


;p{0253}
<v>विहायाः शकुने पुंसि विहायः खे नपुंसकम् ।
पुत्रादौ तर्णके वर्षे वत्सः क्लीबन्तु वक्षसि ॥ ४५१ ॥</v>
<c>शकुने पक्षिणि । ख आकाशे च विहायाः ।
पु० न० । विपूर्वः हय–गतौ । असुन्‌प्रत्ययः । निपातनात् वृद्धिः । स्वार्थे अच्‌-
प्रत्ययः । विहायसमप्यत्र । आकाशे । न० । "विहायाः शकुने पुंसि गगने पुन्नपुंस-
कम्" इति मेदिनी ॥ पुत्रादौ शिशौ । तर्णके गवादीनां वत्से वर्षे संवत्सरे । पु० । वक्षसि
वक्षःस्थले । न० । वत्सः । पु० । वस–निवासे, स्तम्भे च । सप्‌प्रत्ययः । "वत्सः पुत्रादि-
हर्षयोः । तर्णके नोरसि क्लीबम्" इति मेदिनी ॥ ४५१ ॥</c>


<v>रसे क्रूरे च विकृतौ बीभत्सस्त्रिषु नाऽर्ज्जुने ।
व्यासो मुनौ च विस्तारे बर्हिर्ना कुशशुष्मणोः ॥ ४५२ ॥</v>
<c>रसे नाट्यादौ प्रसिद्धे जुगुप्सास्था-
यिभावके रसभेदे । क्रूरे कर्कशे । विकृतौ तद्रसविषये विकृतमांसादौ । त्रि० । अर्जुने अर्जुनवृक्षे ।
पु० । तथा पाषिनि । जुगुप्सिते । घृणाविषये । बीभत्सः । त्रि० । वध–निन्दायाम् ।
स्वार्थे सन् । कर्म्मणि घञ्‌प्रत्ययः । बीभत्सो नाऽर्जुने क्रूरघृणात्मविकृते त्रिषु" इति मेदिनी ॥
मुनौ पराशरसुते मुनिभेदे । विस्तारे विस्तीर्णतायाम् । चकारात् समासादिसमार्थके विग्रह-
वाक्ये । गोलवृत्तक्षेत्रस्य मध्यस्थरेखायाम् । पुराणपाठके विप्रे च । "स्व एवं वाचयेद्विप्रः स
ब्रह्मन् व्यास उच्यते" इति । व्यासः । पु० । व्यस्यति वेदान् । विपूर्वः अस–क्षेपे । घञ्‌-
प्रत्ययः । "व्यासो ना विस्तृतौ मुनौ" इति मेदिनी ॥ कुशं स्वनामाख्यातं तृणम् । शुष्मा
वह्निः । "बर्हिषि रजतं न देयम्" इति श्रुतिः । तयोः । तथा ग्रन्थिपर्णे । चित्रके च । दीप्ति-
युक्ते । त्रि० । "बर्हिर्देवसदनम्" इति श्रुतिः । बर्हिः । पु० स्त्री० । बृहि–दीप्तौ, वृद्धौ च ।
इसुन्‌प्रत्ययः । निपातनात् नलोपश्च । बर्ह–दीप्तौ । इसुन्‌प्रत्ययो वा । "बर्हिः पुंसि हुता-
शने । न स्त्री कुशे" इति मेदिनी ॥ ४५२ ॥</c>


<v>अग्रे प्रधाने च शिरः श्रीवासो विष्णुधूपयोः ।
सुमनाः पुष्पमालत्योः स्त्रियां ना देवधीरयोः ॥ ४५३ ॥</v>
<c>अग्रे उपरिभागे । प्रधाने सेनाग्रे च । श्रेष्ठे वा ।
चकारात् मस्तके । शिखरे च । शिरः । न० । शृ–हिंसने । असुन् प्रत्ययः । निपातनात्‌
साधुः । "शिरः प्रधाने सेनाग्रे शिखरे मस्तकेऽपि च" इति मेदिनी ॥ विष्णुः श्रीरामः । धूपः
वृकधूपः । सालवृक्षरसः तयोः । तथा पङ्कजे च । श्रीवासः । पु० । श्रियै वासः सौर-
भमस्येति बहुव्रीहिः । "श्रीवासो वृकधूपे स्यात्‌ पङ्कजे मधुसूदने" इति मेदिनी ॥ पुष्पं कुसु-
मम् । "किं सेव्यते सुमनां मनसा विगन्ध" इति रसगङ्गाधरः । मालती स्वनामाख्याता लता
तयो । स्त्री० । देवः सुरः । धीरः पण्डितः तयोः । पु० । प्रशस्तचित्तयुक्ते । त्रि० । प्रशा-
न्तमनसि च । सुमनाः । न० । सुष्ठु मनो यस्मात्‌ यस्येति वा बहुव्रीहिः । "सुमनाः पुष्प
मालत्योः स्त्रियां ना धीरदेवयोः" इति मेदिनी ॥ ४५३ ॥</c>


;p{0254}
<v>वीणाभेदे सर्जरसो धूनकेऽप्यथ सारसम् ।
पद्मे ना पक्षिणीन्दौ च सरो नीरतडागयोः ॥ ४५४ ॥</v>
<c>वीणाभेदे वाद्यभाण्डभेदे । धूनके
यक्षधूपे च । सर्जरसः । पु० । सर्जस्य रसः इति षष्टीतत्पुरुषः । अथ अनन्तरम् । प?
सरसीरुहे । पु० । पक्षिणि स्वनामाख्याते खगे । इन्दौ चन्द्रे । चकारात् पक्षिण्याम् । स्त्री० ।
सरोवरसम्बन्धिनि च । त्रि० । सारसम् । न० । सरोऽभिजनो नियतवसतिरस्य । अण्‌प्रत्ययः
सरस इदं वा । अण्‌प्रत्ययः । "सारसः पक्षिभेदेन्द्वौः क्लीबन्तु सरसीरुहे" इति मेदिनी ॥ नी?
जलम् । तडागः सरोवरम्‌ । तयोश्च । गौरादित्वात् ङीप्‌ च । सरस्यत्र । सरः । न० । सृ–गतौ
असिः प्रत्ययः । "सरो नीरतडागयोः" इति मेदिनी ॥ ४५४ ॥</c>


<v>हविः सर्पिषि हव्ये च हंसस्तु खगसूर्ययोः ।
निर्लोभे नृपतौ विष्णावन्तरात्मनि चेष्यते ॥ ४५५ ॥</v>
;c{इति सान्ताः ॥}
<c>सर्पिषि धृते । हव्ये हवनीयद्र-
व्यमात्रे । "वपाया मेदसो हविषो नु ब्रुहि" इतिः क्षुतिः। चकारात्‌ होमे च । हविः । पु० ।
हूयते । हु–होमे, अदने च । कर्मणि असुत्‌प्रत्ययः । "हविर्होतव्यमात्रे च सर्पिष्यपि न पुंसकम्‌
इति मेदिनी ॥ खगः स्वनामाख्यातः पक्षी । सूर्यः दिनकर तयोः । निर्लोभे नृपतौ निर्लोभरा
जनि । विष्णौ श्रीकृष्णे । अन्तरात्मनि परमात्मनि । "हंसं तनौ सन्निहितं चरन्तम्" इति नैष-
धम् । चकारात्‌ मत्सरे । यतिभेदे । देहस्थ वायुचेष्टाभेदे । मन्त्रभेदे । अश्वभेदे । सुमेरुपर्वते
शिवे । अग्रस्थिते । श्रेष्ठे । विशुद्धे । अजपामन्त्ररुपे वर्णे च । "हकारेण बहिर्याति सकारे?
विशेत्‌ पुनः । हंसेति सततं मन्त्रं जीवो जपति सर्वदा" इति तन्त्रम् । हंसः । पु० । इष्य?
इत्यन्वयः । हस–हासे । अच्‌प्रत्ययः । पृषोदरादित्वात् साधुः । "हंसः स्यान्मानसौकसि?
निर्लोभनृपविष्ण्वर्के परमात्मनि मत्सरे । योगभेदे मन्त्रभेदे शरीरमरुदन्तरे । तुरङ्गमप्रभेदेऽपि" इ?
मेदिनी ॥ ४५५ ॥ इति सकारान्ताः समाप्ताः ॥</c>


<v>अवग्रहः स्यात्प्रकृतिभाववृष्टिविबन्धयोः ।
अवरोहोऽवतरणे त्रिदिवे च लतोद्गमे ॥ ४५६ ॥</v>
<c>अथ हकारान्तानाह ॥ प्रकृतिभावः । वृष्टिवि-
बन्धः वर्षाजलप्रतिघातः निदाघ इत्यर्थः । तयोश्च । अवग्रहः । पु० । अवपूर्वः ग्रह–ग्रहणे
ततो हि भोगावसाने सर्वेऽवतरन्ति । लतोद्गमे तरोर्मूलादग्रपर्यन्तमारूढायां गुडूच्यादिलतायाम् ।
चकारात् आरोहे । अवरोहः । पु० । अवपूर्वः रुह–उद्भवे । घञ् प्रत्ययः । अपादाने
घञ्‌प्रत्ययश्च । "अवरोहोऽवतरणेऽप्याऽरोहे च लतोद्गमे" इति मेदिनी ॥ ४५६ ॥</c>


;p{0255}
<v>आरोहस्तु नितम्बे स्याद्दीर्घत्वे च समुच्छ्रये ।
शक्तौ स्नेहे चाग्रहः स्यादीहातूद्यमवाञ्छयोः ॥ ४५७ ॥</v>
<c>नितम्बे
उत्तमस्त्रीणां कटितटे । दीर्घत्वे दीर्घतायाम् । समुच्छ्रये अत्युन्नतौ । चकारात् आरोहणे । गजा-
रोहे । परिमाणभेदे च । आरोहः । पु० । स्यादित्यन्वयः । आपूर्वः रुह–उद्भवे । घञ्‌-
प्रत्ययः । "आरोहस्त्ववरोहे च वरारोहाकटावपि । आरोहणे गजारोहे दीर्घत्वे च समुच्छ्रये"
इति मेदिनी ॥ शक्तौ सामर्थ्ये । स्नेहे प्रेम्णि । चकारात् अनुग्रहे । आक्रमणे । ग्रहणे च ।
आग्रहः । पु० । स्यादित्यन्वयः । आपूर्वः ग्रह–ग्रहणे, आदाने च । अच्‌प्रत्ययः । "आग्र-
होऽनुग्रहाशक्त्योराक्रमे ग्रहणेऽपि च" इति मेदिनी ॥ उद्यमे उत्साहे । वाञ्छा अभिलाषा
तयोः । तथा चेष्टायाञ्च । ईहा । स्त्री० । ईह–चेष्टने । अः प्रत्ययः । "ईहोद्यमवाञ्छयोः"
इति मेदिनी ॥ ४५७ ॥</c>


<v>सूपे च पाकपात्रे च कटाहो महिषीशिशौ ।
खड्गकोषे च कलहो दात्यूहश्चातकेऽपि च ॥ ४५८ ॥</v>
<c>सूपे पाचके । पाकपात्रे तैलादेः पाकसाधनपात्रे । महिपीशिशौ
लुलायीशावके । चकारात् खर्परे । नरके च । कटाहः । पु० । कटामाहन्ति । आपूर्वः
हन–वधे, गतौ च । डः प्रत्ययः । "कटाहः कूर्मखर्परे । द्वीपस्य च प्रभेदे स्यात् तैलादेः
पाकभाजने । जायमानविषाणाग्रमहिपीशावकेऽपि च" इति मेदिनी ॥ खड्गकोशे असि-
कोशे । चकारात् विवादे । युद्धे च । कलहः । पु० न० । कलं हन्ति । हन–वधे ।
डः प्रत्ययः । कलहं युधि चाटे ना खड्गकोषे च भण्डने" इति मेदिनी ॥ चातके
स्वनामाख्याते पक्षिभेदे । अपिशब्दात् कालकण्ठके च । दात्यूहः । पु० । दो–छेदे । क्तिन्‌
प्रत्ययः । दितिं खण्डनं वहति ॥ वह–प्रापणे । क्विप्‌प्रत्ययः । दितिं वाट्‌ । स्व एव अण्-
प्रत्ययः । वाह ऊठ्‌ । आदेरिते आत्त्वम् । "दात्यूहस्तु पुमान् कालकण्ठ चातकपक्षिणोः" इति
मेदिनी ॥ ४५८ ॥</c>


<v>समारम्भे च पटहो ब्रह्मण्यपि पितामहः ।
प्रवाहो व्यवहारे च बहुर्विपुलसङ्‌ख्ययोः ॥ ४५९ ॥</v>
<c>समारम्भे उद्यमे, दर्पे वा । चकारात् ढक्कावाद्ये च । पटहः । पु० न० ।
पटेन हन्यते । हन–वधे । पट इत्येवं शब्दं जहाति वा । हा–त्यागे । डः प्रत्ययः । "पटहो
ना समारम्भे आनके पुन्नपुंसकम्" इति मेदिनी ॥ ब्रह्मणि विरिञ्चौ । अपिशब्दात् पितुः पितरि
च । पितामहः । पु० । पितुः पिता पितृशब्दात् डामहः प्रत्ययः । पितुः पितृपत्न्याम् ।
स्त्री० । ङीप्‌ च । "पितामहो विरिञ्चौ स्यात् तातस्य जनकेऽपि च" इति मेदिनी ॥ व्यवहारे
अर्थविशेषबोधनाय शब्दविशेषप्रयोगे, सहासनभोजनादौ वा । चकारात् प्रवृत्तौ । जलस्रोतसि ।
उत्तमाश्वे च । प्रवाहः । पु० । प्रपूर्वः वह–प्रापणे । घञ्‌प्रत्ययः । "प्रवाहस्तु प्रवृत्तौ स्या-
दपि स्रोतसि वारिणः" इति मेदिनी ॥ विपुलः विस्तीर्णः । सङ्ख्या द्विप्रभृत्यनेकसङ्ख्यान्विता
तयोश्च । बहुः । वह–वृद्धौ । कुः प्रत्ययः । न लोपः । "बहु स्यात् त्र्यादिसङ्ख्यासु विपुलेऽ-
प्यभिधेयवत्" इति मेदिनी ॥ ४५९ ॥</c>


;p{0256}
<v>वराहः सूकरे मेघे मुस्तकेऽप्यथ मूर्च्छने ।
अविद्यायाञ्च मोहः स्याद्‌वृषस्कन्धेऽनिले वहः ॥ ४६० ॥</v>
<c>सूकरे स्वनामाख्याते पशौ । मेघे जलधरे । क्वचित्‌
मेषे इति पाठः । मुस्तके स्थावरविषभेदे । अपिशब्दात् यज्ञवराहाख्ये विष्णोरवतारभेदे । पर्व-
तभेदे । शिशुमारे । वाराहीकन्दे । द्वीपभेदे च । वराहः । पु० । वराय अभीष्टाय मुस्ता-
दिलाभाय आहन्ति खनति भूमिम् । आपूर्वः हन–हिंसायाम् । डः प्रत्ययः । "वराहः सूकरे
विष्णौ मानभेदेऽद्रिमुस्तयोः" इति मेदिनी ॥ अथ अनन्तरार्थवाची । मूर्च्छने मूर्च्छायाम् । अवि-
द्यायाम् अज्ञाने । चकारात् भ्रान्तिसाधने । वेदान्तोक्ते अविद्यावृत्तिभेदे । दुःखे । देहादिष्वा-
त्माभिमाने च । मोहः । पु० । मुह–मोहे, वैचित्ये च । घञ्‌प्रत्ययः । "अथ मोहो पृलिङ्गः
स्याद्‌विद्यायाञ्च मूर्च्छने" इति मेदिनी ॥ वृषस्कन्धे वृषभस्य स्कन्धदेशे । अनिले वायौ । तथा अश्वे ।
पथि । वाहौ । नदे च । वहः । पु० । उह्यतेऽनेन । वह–प्रापणे । अच्‌प्रत्ययः । "वहः
स्याद्वृषभस्कन्धे वाहे गन्धवहेऽपि च" इति मेदिनी ॥ ४६० ॥</c>


<v>देहनिर्माणसैन्येषु व्यूहः स्यादथ विग्रहः ।
सङ्ग्रामे प्रविभागे च देहविस्तारयोरपि ॥ ४६१ ॥</v>
<c>देहः कायः । निर्माणं रचना ।
सैन्यं सेनासमूहः । एतेषु । तथा सम्यक्तर्के । युद्धार्थं सैन्यसन्निवेशनविशेषे च । व्यूहः ।
पु० । विपूर्वः ऊह–वितर्के । घञ्‌प्रत्ययः । "व्यूहः स्याद्बलविन्यासे निर्माणे वृन्दतर्क-
योः" इति मेदिनी ॥ अथ अनन्तरम् । सङ्ग्रामे युद्धे । प्रविभागे प्रकृष्टविभागे ।
देहः शरीरम् । विस्तारः विस्तीर्णः । तयोः । अपिशब्दात् समासादिवृत्तिसमानार्थकवा-
क्यभेदे । विशेषज्ञाने च । विग्रहः । पु० । विपूर्वः ग्रह–आदाने । ग्रहणे च, अच्‌
प्रत्ययः । "विग्रहः कायविस्तारविभागे ना रणेऽस्त्रियाम्" इति मेदिनी ॥ ४६१ ॥</c>


<v>वैदेही पिप्पलीसीतावणिक्‌स्त्रीरोचनास्वपि ।
संक्षपेऽपि सङ्ग्रहः स्यात्‌ सिंह्यौ वार्त्ताकवासकौ ॥ ४६२ ॥</v>
<c>पिप्पली
प्रसिद्धा । सीता जनकात्मजा । वणिक्‌स्त्री वणिजयोषिति । रोचना गोरोचना । एतासु । अपि-
शब्दात् हरिद्रायाञ्च । वैदेही । स्त्री० । विदेहेषु मिथिलादेशेषु भवा । अण्‌प्रत्ययः । वैदेही
रोचनासीतावणिक्‌स्त्रीपिप्पलीषु च" इति मेदिनी ॥ संक्षेपे संक्षिप्तकरणे । तथा सञ्चये । बह्न-
र्थकवाक्यानामेकत्र सङ्कलने च । सङ्‌ग्रहः । पु० । स्यादित्यन्वयः । सम्पूर्वः ग्रह–ग्रहणे ।
आदाने च । अप्‌प्रत्ययः । "सङ्ग्रहो बृहदुत्तुङ्गे ग्रहसंक्षेपयोरपि" इति मेदिनी । वार्त्ताकः
स्वनामाख्यातः लताविशेषः । वासकः स्वनामाख्यातो वृक्षः । येन तेन प्रकारेण वासकः काश-
नाशक" इति वैद्यकः । तयोः । तथा कण्टकार्याम् । बृहत्याम् । मुद्गपर्ण्याम् । राहुमातरि
च । सिंही । स्त्री० । हिनस्ति रोगान् । हिन्स–हिंसने । अच्‌प्रत्ययः । पृषोदरादित्वात्‌
साधुः । "सिंही तु कण्टकार्यां स्याद्वार्त्ताकौ वासकेऽपि च" इति मेदिनी ॥ ४६२ ॥</c>


;p{0257}
<v>राशिभेदे हरौ सिंहः श्रेष्ठार्थे चोत्तरस्थितः
सौहृदे घृततैलादौ स्यात्स्नेहोऽप्यव्ययाः परे ॥ ४६३ ॥</v>
;c{इति हान्ताः ॥}
<c>राशिभेदे
मेषादितः पञ्चमे राशौ । हरौ स्वनामाख्याते पशुभेदै । उत्तरस्थितः उत्तरपदान्तस्थः । श्रेष्ठार्थे
उत्तमार्थे । यथा नृसिंहः शाक्यसिंहः राजसिंहः इति । चकारात् रक्तशोभाञ्जने च । सिंहः ।
पु० । हिन्स–हिंसने । अच्‌प्रत्ययः । पृषोदरादित्वाद्वर्णविपर्य्ययश्च । "सिंहः कण्ठीरवे राशौ
सत्तमे चोत्तरस्थित" इति मेदिनी ॥ सौहृदे सुहृद्भावे, प्रेम्णि च । घृततैलादौ सर्पिस्तैलादिरस-
भेदे । अपिशब्दात्‌ न्यायोक्ते गुणभेदे च । यद्वशात् दाहानुकूल्यम् । स्नेहः । पु० । स्यादि-
त्यन्वयः । स्निह–प्रीतौ । घञ्‌प्रत्ययः । "स्नेहः स्यात् पुंसि तैलादिरसद्रव्ये च सौहृदे" इति
मेदिनी ॥ ४६३ ॥ इति हकारान्ताः समाप्ताः ॥</c>


<v>नञभावे निषेधे च तद्विरुद्धतदन्ययोः ।
सादृश्ये चेषदर्थे च हिरुङ्‌मध्यविलासयोः ॥ ४६४ ॥</v>
<c>अथ ऊर्ध्वं वक्ष्यमाणाः नामतो भिन्ना अन्ये
अनेकार्थाः अव्ययाः । उच्यन्त इत्यत्रान्वयः । अस्मिन्वर्गे तेषामुपन्यासस्तु पूर्ववन्नानार्थत्वादे-
वानेकार्थः । अतः नामानन्तरं परे अन्ये । अव्ययाः "स्वरादिनिपातमव्ययम्" इति पाणिन्युक्तेः
निपाताः शिष्यशिक्षार्थं वक्तव्याः । ते च सर्वासु विभक्तिषु सर्वेषु वचनेषु च एकरूपाः शब्द-
वृत्तिधर्मविशेषा एव भवन्ति । यथाह–"स्वरादयोऽव्ययाः सर्वत्रैकरूपाः" इति । तल्लक्षणन्तु-
"सदृशं त्रिषु लिङ्गेषु सर्वासु च विभक्तिषु । वचनेषु च सर्वेषु यन्न व्येति तदव्ययम्"
इति श्रुतिः । तेषु नञिस्यव्ययम् अभावादावर्थषट्के वर्तते । तस्य ञकारोऽनुबन्धः ।
अनुबन्धो हि कार्यविशेषार्थं ज्ञापयति । अत्रादौ शिष्यहिताय नञर्थो दिङ्मात्रं निद-
र्श्यते । तत्तु बोधकैः सम्यग्बोधनीयम् । ननु सदसती नञा न निषेध्येयातां शक्य-
त्वात्‌ सिद्धत्वाच्च । तथा चोक्तम्–"सतां न च निषेधोऽस्ति सोऽसत्सु च न विद्यते ।
जगत्यनेन न्यायेन नञर्थः प्रलयं गतः" इति । नच सन्निषेंद्धु शक्नोतीति वाच्यम् । पापं में
नास्तीति प्रायश्चित्तं न कुर्याम् । ततः कुत्र नञ्‌ प्रवर्ततामिति । नैतदस्ति । सर्वो हि ज्ञातमर्थं ज्ञात-
यितुं शब्दान् प्रयुनक्ति । तत्र ज्ञानमुभयं प्रमा प्रभश्च । तत्र पूर्वस्मिन्नञो व्यापारः परस्मिन्नास्ति ।
तत्रायं ब्राह्मण इति प्रतीतिर्मिथ्येति नञा ख्यायते । स च द्विविधः । पर्युदासवृत्तिः प्रसज्जवृ-
त्तिश्च । आद्ये ब्राह्मणादन्यो ब्राह्मणत्वेनाव्यासितो राजन्यादिरब्राह्मणो ब्राह्मणसदृश इति प्रतीयते ।
उत्तरे तु मिथ्यानिवृत्तिरेव । ब्राह्मणोऽयं भवतीत्यत्र ब्राह्मणत्वेनाध्यवसितो न भवतीत्यर्थः ।
तस्मादुभयत्रापि पूर्वपदार्थप्रधानम् । तद्वशेन सदृशनिवृत्त्योः प्रतीतेः । एवञ्च न सतो नाप्यसतः


;p{0258}
प्रतिषेधः । किन्तु भ्रमादतस्मिंस्तदिति प्रयुक्तस्य ब्राह्मणशब्दार्थो निषेध्यत इति तत्त्वम् । इह
निपातानामनेकार्थत्वात्तत्रासादृश्यकृतादन्यता तदन्यता । "अभक्ष्यो गृञ्जनकः । अपेया सरा"
इत्यादावव्यवहार्यतानिषेध एव नञा ख्यायते । "अनृतमधर्ममभिक्षुः" इति रुचिविषयस्य तद-
न्यता । एवमन्यदूह्यम् । उक्तञ्चेति–"तत्सादृश्यमभावश्च तदन्यत्वं तदल्पता । अप्राशस्त्यं विरोधश्च
नञर्थाः षट्‌ प्रकीर्तिताः" इति । अत्र तत्पुरुषस्योत्तरपदार्थप्रधानत्वात् "अवर्षा हेमन्तः असर्वस्मै"
इत्यादौ तु स्वलिङ्गवचनसर्वनामत्वादिकं न विहन्यते । एकशब्दस्तु उपात्तसङ्ख्याद्वित्वबहुत्वेन
वक्तीति एकवचनमुत्पद्यते । अनेकशब्दस्याप्युक्तन्यायात्तथैव नियतम् । यथा–"करेणुः प्रस्थितोऽ-
नेक" इति । यत्तु विजातीयानामार्थानामनेकत्व प्रत्येकं विवक्ष्यते । यथा–"कथं वमी सन्ततमस्य सायका
भवन्त्यनेके जलधेरिवोर्मयः" इति भारविः । न तद्भर्तृहरिणा व्यवस्थितमिति । पूर्वपदार्थप्राधान्ये
तु अब्राह्मणमित्यव्ययीभावः । ब्राह्मणस्याभाव इत्यर्थः । ननु अब्राह्मण इत्यादौ उत्तरपदार्थसा-
दृश्यस्य विधेयत्वाद्विधेरेव प्राधान्यम् । प्रतिषेधांशे तात्पर्याभावात्‌ । उक्त?–"प्रधानत्वं विधे-
र्यत्र प्रतिषेधेऽप्रधानता । पर्युदासः स विज्ञेयो यस्योत्तरपद नञः" इति । अत एवोत्तरप-
देन सह पर्युदासस्य परस्परसम्बन्धार्थस्य विद्यमानत्वादस्तु समासः । "किञ्चिन्न कुर्वाण"
इत्यादौ तु विध्यंशस्याप्राधान्यम् । प्रतिषेधस्यैव प्राधान्यम् । तदर्थत्वेन शब्दयोगात् उत्तरपदेन
सह नञः सम्बन्धो नास्ति । क्रियया सहैव सम्बन्धात् कथमत्र समासः । तथा चोक्तम्‌–"अप्राधान्यं
विधेर्यत्र प्रतिषेधे प्रधानता । प्रसज्यप्रतिषेधोऽसौ क्रियया गह यत्र नञ्‌" इति । सत्यम् । अनभि-
धानमेव समासनिषेधकारणम् । अत्र तु तदभावादेव समासः । अन्ये तु अलुगविशिष्टादुत्तरपदे ।
"घण्‌भावकारकयोरकर्त्तरि" इत्यादि निर्देशात्‌ समास इत्याहुः । अप्यधिकारात्‌ क्वचिदसा-
क्षात्सम्बन्धऽपि समास इति श्रीपतिः । यथा–"सूर्यं न पश्यत्यसूर्यंपश्यः । किचिन्न
कुर्वाणोऽकिञ्चित्कुर्वाणः । मांसं न हरमाणोऽमांसहरमाणः । न पुनर्दीयन्तेऽपुनर्देयाः
श्लोकाः । श्राद्धं न मुङ्क्ते अश्राद्धमोजी । एवमलवणमोजी कर्णवेष्टकात्यां न शोभते अकर्ण-
वेष्टिकिकं मुखम् । वत्सेभ्यो न हितम् अवात्सीयो ??क्‌ । वधं नार्ह अवध्यो ब्राह्मणः ।
सन्तापाय न भवति असन्तापिकः । असदुपदेशकाः । अभक्तभेदेन वधूर्ववन्दे" इत्यादि ।
अन्यत्र न स्यात् ब्राह्मणो न भवति । अथ केनचिन्नञ्‌समासः कर्मधारयान्तर्निवेशोऽङ्गीकृतः ।
स तु विदुषामसम्मतः । विशेषणविशेष्यभावस्याप्रसङ्गत्वात्‌ । लक्षणकल्पना नु कल्पनैव । कि-
ञ्चाशुक्ल इत्यादौ विशेषणविशेष्याभावानियततया पूर्वनिपातसन्देहः स्यात् । अकर्मधारयत्वात्‌
अपथी अपथिकः इत्यत्र इनिकौ स्याताम् इति श्रीपतिरिति पद्मनाभदत्तवचनमङ्गीकृतम् ।
तथा भटोजिदीक्षितादीनां पूर्वीयाणां शाब्दिकानाञ्च मतानुगम्यनञर्थस्य विशेषदर्शनार्थं मया
किञ्चिन्मात्रमिहोपाहितम् । ततः परमप्युक्तानुक्रमेणैव सार्थोदाहरणानामाविष्करणञ्च भवति ।
अभावे यथा–अपापम् । पापस्याभाव इत्यर्थः । एवमकुशलम्‌–अनुत्तरः अनुपलम्भः इत्यादि ।
तद्विरुद्धे यथा–असुरः सुरविरुद्ध इत्यर्थः । एवमलोभः अमित्रमित्यादि । तदन्ये यथा–अघटः


;p{0259}
घटभिन्न इत्यर्थः । एवमव्याकृता धर्माः । अपर्यापन्ना इत्यादि । निषेधे यथा–नेकधा न एक
प्रकारेणेत्यर्थः । एवमसंस्कृताः । अकुर्वन् । अकृत्वा । अगम्य इत्यादि । सादृश्ये यथा–अब्रा-
ह्मणः ब्राह्मणसदृश इत्यर्थः । एवमश्रमणः अमनुष्यः अपुत्र इत्यादि । ईषदर्थे यथा । अनुदरी ।
अल्पोदरीत्यर्थः । कृशाङ्गीति यावत् । एवमनुदिता इत्यादि । एवमेतेष्वर्थेषु नञ्‌ अव्ययंविद्वद्भिः
प्रायो निगद्यते । तत्र तात्पर्यार्थाः । तथा चाहुः प्राञ्चः । "तत्सादृश्यमभावश्च तदन्यत्वं तदल्पता ।
अप्राशस्त्यं विरोधश्च नञर्थाः षट्‌ प्रकीर्तिताः" इति । "नञभावे निषेधे च स्वरूपार्थेऽप्यतिक्रमे ।
ईषदर्थे च सादृश्ये तद्विरुद्धतदन्ययोः" इति । क्वचित्तु नभ्राटादिषु शब्देषु नञः आदेशो न
स्यात् । यथा नभ्राट्‌ । न भ्राजते इत्यर्थः । नपात् । न पातीत्यर्थः । नवेदाः । न वेत्तीत्यर्थः ।
नासत्याः । न असत्या इत्यर्थः । नमुचिः । न मुञ्चतीत्यर्थः । नकुलः । न कुलमस्येत्यर्थः ।
नखः । न खमस्येत्यर्थः । नपुंसकम् । न स्त्री न पुमानित्यर्थः । स्त्रीपुंसयोः नपुंसकभावो निपात-
नात् सिद्धः । नक्षत्रम् । न क्षरतीत्यर्थः । क्षीयते क्षरतेर्वा क्षत्रमिति निपात्यते । नक्रः । न
क्रामतीत्यर्थः । नाकः । न अकमस्मिन्नित्यर्थः । तथा चोक्तम्–"नाको नवेदा नकुलश्च नक्रो
नासत्यनक्षत्रनपाच्च नभ्राट् । नपुंसकं वै नमुचिर्नखञ्च नादेशमेतेषु वदन्ति धीराः" इति । नद्व-
यस्य प्रयोगात् प्रकृतेर्दृढत्वञ्च सूच्यते । यथा–न नाभूत् । अभूदित्यर्थः । "द्वौ नञौ प्रकृतेर्दार्ढ्यं
सूचयत" इति मधुकोशपञ्जिका ॥ मध्यः अन्तरम् । विलासः दीप्तिः तयोश्च । हिरुक् ।
मध्ये यथा । "कृष्णो हिरुग्ब्रह्मशम्भ्वोः" ब्रह्मणः शम्भोश्च मध्ये कृष्ण इत्यर्थः । विलासे यथा–
"हिरुक् वह्नेरजायत" अग्नेर्दीप्तिरभवदित्यर्थः । तथा वर्जने समीप्ये च । वर्जने यथा । "हि-
रुक् कर्म न मोक्षः" कर्म विना संसारमुक्तिर्नास्तीत्यर्थः । सामीप्ये यथा–"पर्वतस्य हिरुङ्‌नदी"
पर्वतस्य अन्तिके समीपे गङ्गा इत्यर्थः । "हिरुक्शब्दो विनार्थे च मध्यार्थेऽपि च दृश्यते" इति
मेदिनी । "हिरुङ्‌मध्यविनार्थयोः" इति विश्वः ॥ ४६४ ॥</c>


<v>पुनरर्थेऽङ्ग भोर्थे च सुष्त्यर्थप्रशंसयोः ।
च पादपूरणे पक्षान्तरे हेतौ विनिश्चये ॥ ४६५ ॥</v>
<c>पुनरर्थे भोर्थे सम्बोधने च अङ्ग शब्दः ।
पुनरर्थे यथा "मूर्खोऽपि नावमन्यते किमङ्ग विद्वान्" अज्ञोऽपि नावमन्यते पण्डितोऽपि किं पुनर-
वमन्यते नेत्यर्थः । सम्बोधनार्थे यथा–"अङ्ग भीम । यज्ञं रक्षस्त्र" भो भीम । तं क्रतुं पालयेत्यर्थः ।
"अङ्ग सम्बोधने हर्षे सम्भ्रमासूययोरपि" इति मेदिनी ॥ अत्यर्थे अतिशये । प्रशंसायाञ्च । सुष्ठु
शब्दः । अतिशये यथा–"सुष्ठु पीतं मया घृतम्" । मयाऽतिशयेन सर्पिः पीतमित्यर्थः ।
प्रशंसायां यथा । विद्वज्जनमनोहारि सुष्ठु काव्यं प्रजायते" । पण्डितानां मनोरञ्जनयोग्यं काव्यं
सुष्ठु प्रसंसनीयम्भवतीत्यर्थः । "सुष्ठु प्रशंसनेऽपि स्यादत्यर्थे च निगद्यते" इति मेदिनी ॥
पादपूरणार्थचतुष्के च शब्दः । पादपूरणं श्लोकचरणपूर्णता । तत्र पादपूरणे यथा–"स च
प्राह च राजानम्" । स राजानं न्यवेदयदित्यर्थः । पक्षान्तरे यथा–"सत्यं चेत् तपसा च
किं शुचि मनो यद्यस्ति तीर्थेन किम्" यदि सत्यं भवेत् तपःकर्मणा किम् । यदि पवित्रचित्तं


;p{0260}
विद्यात् तीर्थेन तीर्थ चरणेन किं प्रयोजनमित्यर्थः । "पिबत्यसौ पाययते च सिन्धुः" । असौ
समुद्रः स्वयं नदीः पिबति तरङ्गाधरं पाययते च इत्यर्थः । अत्र केचित्तु पक्षान्तरार्थं पठन्ति ।
अपरे तु "सर्वत्राण्‌ तलोपश्च" इति पाणिनीयसूत्रे चकारः पक्षान्तरदीपक इति च । हेतौ यथा–
"यच्च पुत्र अजायत" । अत्र चकारो हेत्वर्थबोधकः । यस्मात्‌ हेतोः तस्य पुत्रः अजायत
इत्यर्थः । निश्चये यथा–"ससैन्यैश्चान्वगाद्रामं दर्शितानाश्रमालयैः" । ससैन्यो भरतः रामम-
न्वगाच्चेत्यर्थः । अत्र चकारो निश्चयार्थः । अन्ये तु–"निश्चित्य चानन्यनिवृत्तिवाच्यं त्यागेन
पत्न्याः परिमार्ष्टुमैच्छत्" किञ्च वाच्यमपवादम् । अनन्यनिवृत्तिनिश्चयं कृत्वा पत्न्याः परित्यागेन
परिहर्तुमैच्छदित्यर्थः । इत्यादौ निश्चयार्थ इति वदन्ति । तथा अन्वाचये समुच्चये इतरेतरयोगे ।
समाहारे च चकारः स्यात् । अन्वाचयो नाम एकस्य प्राधान्येन इतरस्यानुषङ्गेणोक्तिः । तत्र
यथा–"ग्रामं गच्छ अजाञ्चानय" । अत्र ग्रामगमनमेव प्राधान्यम् । अजानयनन्त्वानुषङ्गि-
कम् । समुच्चयो नाम परस्परापेक्षारहितस्यानेकस्य एकस्मिन् कर्मादौ अन्वयः । तत्र यथा–
"पिता पुत्रश्च ग्रामं गच्छति" अत्रैकस्मिन् गमने कर्मणि पितुरिव पुत्रस्यापि अन्वयः । तत्रा-
न्वयश्च विशेष्यतया विशेषणतया च । क्रियासमुच्चयद्रव्यसमुच्चयतया वा द्विधा भवति । तत्राद्यम्–
"चैत्रो गच्छति पचति च" इत्यादौ क्रियासमुञ्चये । अन्त्यम्–"ईश्वरं गुरुञ्च भजस्व" इत्यादि
द्रव्यसमुञ्चये । इतरेतरयोगो नाम परस्परसापेक्षाणामेकस्मिन् कर्मादावन्वयः । तत्र च द्वन्द्वसमास
एव । यथा–"पितापुत्रौ गच्छतः" अत्रोभयोरपि एकस्मिन् प्रत्येकरूपेण गमने परस्परसापेक्ष-
तयैवान्वयः । अन्वाचयादयमेवास्य विशेषः । सापेक्षता च स्वघटितनामोत्तरवर्तिविभक्त्यन्वयि-
त्वेन । समाहारो नाम मिलितानामन्वयः । परस्परापेक्षाणामुद्भूतावयवभेदकसमूहरूपो वा । तत्र
यथा–"हस्तपादं वादयति" । अत्र हस्तादीनां मिलितानामेवान्वयः । इतरेतरयोगे तु प्रत्येकस्यै-
वान्वयः । अथवा तद्वर्तिपदसमुदायोपस्थाप्यतत्तत्पदार्थसंहतिरेव तत्र प्रधानम् । संहतेश्चैकत्वात्
तत्रैकवचनता । व्यासवाक्ये च चकारेणोभयत्र इतरेतरयोगस्य समाहाररूपसंहतेश्च प्राधा-
न्यं द्योत्यते । तद्वदविलम्बार्थे किञ्चार्थेऽपि चकारो दृश्यते । तत्राविलम्बार्थे यथा ।
"तेच प्रापुरुदन्वन्तं बुबुधे चादिपूरुषः" । अत्र द्वौ चकारौ गमनप्रतिबोधयोरविलम्बा-
र्थौ । तथा हि अव्याक्षेपो गमनस्याव्यासङ्गः । अविलम्ब इति यावत् । किञ्चार्थे यथा–
"हेमपक्षप्रभाजालं गगने च वितन्वता" "पर्युपास्यन्त लक्ष्म्या च पद्मव्यजनहस्तया"
एतयोः श्लोकपादयोश्चकारः किञ्चार्थश्च । "चान्वाचये समाहारेऽप्यन्यान्यार्थे समुच्चये ।
पक्षान्तरे तथा पादपूरणेऽप्यवधारणे" इति मेदिनी ॥ ४६५ ॥</c>


<v>ही विस्मये प्रमोदे च ओमेवं प्रणवार्थयोः ।
युक्तार्थे चाधुनार्थे च साम्प्रतं तद्विदो विदुः ॥ ४६६ ॥</v>
<c>विस्मये आश्चर्ये
अद्भुते वा । प्रमोदे हर्षे । चकारात् विषादे शोके दुःखे पीडायां च हीकारः । तेषु विस्मये
यथा–"ही चित्रम्" चित्रमाश्चर्य्यमित्यर्थः । प्रमोदे यथा–"ही पुत्रजन्म पितुः" पुत्ररयोत्पत्ति-


;p{0261}
र्जनकस्य प्रमोद इत्यर्थः । दुःखे यथा–"ही कान्तारगमनम्" । कान्तारमार्गे गमनं दुःखमि-
त्यर्थः । हेतौ यथा–"धनप्राप्तेर्ही" धनलाभस्य हेतोरित्यर्थः । "ही दुःखे हेतावाख्यातो
विषादे विस्मयेऽपि च" इति मेदिनी ॥ एष्वर्थेषु हाकारोऽपि दृश्यते । यथा "हा धिग्दैवकृतं
स एव मधुपः कां कां दशां नागतः । अत्र हाकारः विस्मये । प्रमोदे यथा–"हा कान्त मैवं
वद मेनुरागम्" । अत्र हाकारः हर्षे । विषादे यथा–"हा तातेति क्रन्दितमाकर्ण्य निषण्णः"
"हा हन्त हन्त नलिनीं गज उज्जहार" "हा प्रियङ्कर । हा पुत्र । क्व नु पश्यामि ते मुखम्" इत्यादौ
हाकारः खेदे । शोके यथा–"हा रमणीयो गतः कालः" "हा राम । वनं गतोऽसि । अत्र
हाकारः शोके । पीडायां यथा–"हा हतोऽस्मि" । अत्र हाकारः पीडायाम् । कुत्सितार्थेऽपि
हाकारो दृश्यते । यथा–"हा वृषल त्वमेवं मा भाषसि" । वृषल । त्वम् एवंरूपं कुत्सितवचनं
न कथयेत्यर्थः । तथा खेदसूचके हाहाशब्दः हहाशब्दश्च स्यात् । यथा–"तदा जनसमूहस्य
हाहाकारो महानभूत्" "वैदेही तु कथं भविष्यति हहा हा देवि । धीरा भव" इत्यादि । "हा
विषादे च शोके च कुत्सादुःखार्थयोरपि" इति मेदिनी ॥ प्रणवः ओङ्कारः वेदादौ पाठ्यः
शब्दभेदः । अर्थः आरम्भः तयोः । तथा अङ्गीकारे मङ्गले शुभे ज्ञेये ब्रह्मणि च । सादृश्ये इत्थ-
म्प्रकारे अवधारणे स्वीकारे प्रश्ने च । ओमेवङ्कारौ स्याताम् । उदाहरणानि यथाक्रमेणैव
स्युः । अङ्गीकारे यथा–"ओमित्युक्तवतोऽथ शार्ङ्गिण" इति । मङ्गले यथा–"ओं नमो रत्न-
त्रयाय" । शुभे यथा–"ओं भगवते त्रिलोकीनाथाय" । ज्ञेये यथा–ओं नमः शिवाय" ।
अपरे त्वत्र ओङ्कारो मङ्गलार्थवाची । ततस्तेन मङ्गलं सूचितमिति पठन्ति । ब्रह्मणि यथा–"ओं
तत्सत्" इति च । सादृश्ये यथा–"एवम्भूतः" । इत्थम्प्रकारे यथा–"एवं मयाश्रुतम्" "एवं
यदाह भगवान्" । अवधारणे यथा–"एवमेवम्" । स्वीकारे यथा–"एवं कुर्मो वयम्" ।
प्रश्ने यथा–"एवं त्वं करोषि । "ओमित्यनुमतौ प्रोक्तः प्रणवे चाप्युपक्रमे" इति च । "एव-
म्प्रकारोपमयोरङ्गीकारेऽवधारणे" इति च विश्वः ॥ युक्तार्थे अधुनार्थे च । साम्प्रतम् ।
तद्विदः निरुक्तिवेदिनः । विदः जानन्ति । तत्र युक्तार्थे यथा–"विषवृक्षोऽपि संवर्द्ध्य स्वयं
छेत्तुमसाम्प्रतम्" । विषद्रुमः अपि आदरेण संवर्द्धयित्वा आत्मना छेत्तुं न युक्तमित्यर्थः ।
तथा "प्रयोक्तुं साम साम्प्रतम्" । अधुनार्थे यथा–"क्रमशो वच्मि साम्प्रतम्" । तथा-
तत्रास्ते साम्प्रतं मुनिः" इति च । "साम्प्रतं चाधुनार्थे स्यादुचितार्थे च दृश्यते" इति
मेदिनी ॥ ४६६ ॥</c>


<v>हं वितर्के चानुमतौ वार्त्तायामरुचौ किल ।
प्रातर्दिने च पूर्ववेत्यर्थे पूर्वद्यारिष्यते ॥ ४६७ ॥</v>
;c{इति नानार्थवर्गः ॥ ३ ॥}
<c>वितर्के अनुमतौ च । तथा प्रश्ने क्रोधे भये निन्दायाम् अव-
ज्ञायाञ्च । हुङ्कारः स्यात् । वितर्के यथा–"हुं जलं मृगतृष्णा हुं स्याच्चेत्‌ किं
हुं प्रपद्यते" । अनुमतौ यथा–"हुं त्वं गच्छ गृहं पुत्र" । "हुं बाले । इमं कुरु" । प्रश्ने


;p{0262}
यथा–"हुं देवदत्तोऽयम्" । क्रोधे यथा–"हुं हुं नाहर चेटिके" भये यथा–"हुं राक्षस आगत?
निन्दायां यथा–"हुं पुत्र मैवं कुरु" । अवज्ञायां यथा–"हुं साधवोऽप्येवं न कुर्वन्ति" इति?
हुं वितर्के परिप्रश्ने हुं रुषोक्त्यनुनीतिषु" इति विश्वः । "हुं वितर्के परिप्रश्ने हुं लज्जायां ?
रणे" इति हैमः । वार्तायाम् । अरुचौ च । तथा अनुशयार्थे । निश्चये । सम्भाव्ये सम्?
नीये, प्रसिद्धप्रमाणद्योतके वा । सत्ये हेतौ अलीके तिरस्कारे अनुनये च ॥ तथा ऐतिहे ई?
समाप्ते । किल शब्दः । तत्र वार्तायां यथा–"जघान कंसं किल वासुदेवः" "त्वं ??
नुचितपूर्वभक्षणः" । अरुचौ यथा । "यूयं किल मा भणत माणवाः" । अनुशयार्थे य?
"समाधिनीतेन किलोपनीतः" । निश्चये यथा–"न किलानुययुस्तस्य" । सम्भाव्ये य?
"गुरून् किलातिशेते शिष्यः" "समदृश्या किल स्वयम्" । सत्ये यथा–"पूतात्मनामत्र किला?
षेकात्" इति । हेतौ यथा–तत्किल एवमाहुः" । अलीके यथा । "प्रसह्य ?
किल तां चकर्ष" । तिरस्कारे यथा–"जहार शक्रः किल गूढविग्रहः । अनुनये यथा । "?
ङ्किल त्वं त्रिदिवादवातरः" इति । ऐतिह्यः पारम्पर्योपदेशः । तत्र यथा–"विनीतनागः ?
सूत्रकारैः" । ईषदसमाप्ते यथा–"ब्राह्मे मुहूर्त्ते किल तस्य देवी" । किलशब्दस्तु वार्तायां स?
वनानुनयार्थयोः" इति विश्वः । "किल सम्भाव्यवार्तयोः । हेतुरुच्योरलीके च" इति हैमः ॥ प्र?
प्रभातकाले । पूर्वत्र दिने पूर्वस्मिन् दिवसे । इत्यर्थे च । पूर्वेद्युः इष्यते । काम्यते इत्यर्थः । पण्??
रित्यन्वयः । क्वचित्तु "पूर्वेद्युः" इति पाठः । "पूर्वेद्युरिष्यते प्रातः पूर्वेद्युः पूर्ववासरे" इति रुद्र?
"पूर्वेद्युः प्रातःकाले स्यात् तथैव धर्मवासरे" इति मेदिनी । "पूर्वेद्युरिष्यते प्रातः पूर्वेद्युःपूर्ववास?
इति विश्वः । चकारात् उत्तरेद्युः । अपरेद्युः । परेद्युः । अधरेद्युः । अन्येद्युः । अन्यतरेद्युः । ?
रेद्युः । उभयद्युः । उभयेद्युः । तथा परेद्यविआदीनां ग्रहणञ्च । उदाहरणानि क्रमेणैव स्युः । यथा–?
स्मिन् दिवसे पूर्वेद्युः । "पूर्वेद्युरागतः" । प्रातः काले आगत इत्यर्थः । उत्तरस्मिन् दिवसे उत्तरे?
"उत्तरेद्युर्विवाहः परिकीर्त्तितः" । एष्यद्दिवसे श्वो वा विवाहः कथित इत्यर्थः । अपरस्मिन् दिवसे?
रेद्युः । "अथापरेद्युर्विहितस्वकृत्ये" । "आगता न परेद्युस्तान् । "अथापरेद्युः कश्चित् द्विजः ?
परस्मिन् दिवसे परेद्युः । "परेद्युः प्रातरेव" । अधरस्मिन् दिवसे अधरेद्युः "अधरेद्युः प्र?
सा" । अन्यस्मिन् दिवसे अन्येद्युः । "अन्येद्युरात्मानुचरस्य भावम्" । "अथान्येद्युर्नरपतिः"?
अन्येद्युर्विज्ञातवृत्तान्तेन" । अन्यतरस्मिन् दिवसे अन्यतरेद्युः । आरोप्यान्तरेद्युः स्वम् । अन्यत?
पितरं द्रक्ष्यसि" । इतरस्मिन् दिवसे इतरेद्युः । "कष्टदिनादितरेद्युः प्रियो द्रष्टव्यः" । उभयो?
सयोः उभयद्युः उभयेद्युर्वा । "उभयद्युरुपोषणम्" परस्मिन् दिवसे परेद्यवि । "मित्रं द्रक्ष्य?
द्यवि" "परेद्यवि प्रपञ्चबुद्धिः समागतः" इत्यादि ॥ ४६७ ॥ इति नानार्थवर्गः समाप्तः ॥ ३ ॥</c>


<v>आनन्देऽस्तु शुभं दिष्ट्या कटरे कटराद्‌भुते ।
भूर्भुवः स्वस्त्रिभुवने मनागर्थे दरं स्मृतम् ॥ १ ॥</v>
<c>अ?
शुभं दिष्ट्या इति त्रमम् आनन्दे । यथा–"साधयाम्यहमविघ्नमस्तु ते" तव अविघ्नं निरुपद्र?


;p{0263}
अस्त्वित्यर्थः । अमरकोषे तु असूयापूर्वकस्वीकारे च । यथा–"तथा विवस्तावदशेषमस्तु नः" ।
"शुभं भूयान्महीपतेः" राज्ञः कल्याणं कुशलं वा भूयादिस्वर्थः । "दिष्ट्या ते दर्शनं कान्ते" ।
हे कान्ते । तव दर्शनं सन्तोष इत्यर्थः । "दिष्ट्या शकुन्तला साध्वी सदपत्यमिदं भवान्"
"अनेन सम्बन्धमुपेत्य दिष्ट्या" इति ॥ कटरे कटरा इति निपातद्वयम् अद्भुते च स्यात् ।
क्वचित् कटवे कटवा इति कदरे कदरा इति च पाठाः । तयोश्च उदाहरणानि अप्रकटानि ॥
भूः भुवः स्वः इति त्रयं भुवने जगति स्यादित्यन्वयः । केचित् त्रिभुवने इति पठन्ति ।
उदाहरणानि क्रमेण । यथा–"निष्प्रभश्च रिपुरास भूभृताम्" । "न परं भूपतिमाश्रयामहे"
इति । अत्र भूशब्दः जगद्वाची । "भक्तिर्भुवश्चन्दनकल्पितेव" । "भर्त्ता भुवो भानुनिभः प्रभावैः"
"भावितात्मा भुवोभर्त्तुरथैनं प्रत्यबोधयत्" इति अत्र भुवः शब्दोऽपि जगद्वाची । "स्वर्गतस्य
क्रिया कार्या पुत्रैः परमभक्तितः" इति । अत्र स्वः शब्दः परलोकवाची ॥ दर मनागर्थे अल्पार्थे
स्मृतम् अभिमतमित्यर्थः । अल्पार्थे यथा–"दरादराभ्यां दरकम्पिता" इति । "दरहसितली-
लाञ्चितमुखः" । "तनुस्पर्शादस्या दर मुकुलिते हन्त नयने" दरमुकुलिते ईषद्मुकुलभावं प्राप्नुत
इत्यर्थः । "दराव्ययं मनागर्थे" इति मेदिनी ॥ १ ॥</c>


<v>आमाङमभ्युपगमे नवरं केवलार्थकम् ।
प्रातरर्थेऽनपयति क्षणमात्रे क्षणंक्षणम् ॥ २ ॥</v>
<c>आम् । आङ् । अम् । इति
त्रयञ्च । अभ्युपगमे अङ्गीकारे । समीपगतौ च । क्वचित् आमोमुमभ्युगपमे इति पाठः । क्रमे-
णोदाहरणानि । यथा–"आं कुर्मः सम्प्रति वयम्" "आ एवं किल तत्" "आ एवं मन्यसे"
इति । तथा आङ्‌शब्दः ईषदर्थे अभिव्याप्तौ सीमार्थे अभिविधौ क्रियायोगे च वर्त्तते । तत्र
ईषदर्थे यथा । "आ पिङ्गलः" ईषत्पिङ्गलमित्यर्थः । अभिव्याप्तौ यथा "आसंसारं न दीप्यते"
सीमार्थे यथा "आसमुद्रं राजदण्डः" । अभिविधौ यथा । आजन्मशुद्धानाम्" । जन्म आरभ्य
निषेकादिसर्वसंस्कारसम्पन्नानामित्यर्थः । आफलोदयकर्मणाम् । आफलसिद्धेः प्रारब्धकर्मान्तगा-
नामित्यर्थः । "आसमुद्रक्षितीशानाम्" । सार्वभौमानामित्यर्थः । "आनाकरथवर्त्मनाम्" । इन्द्र-
सहचारिणामित्यर्थः । अत्र सर्वत्र आङोऽभिविध्यर्थत्वं द्रष्टव्यम् । अथवा मर्यादार्थत्वे जन्मादिषु
शुध्यभावप्रसङ्गात् क्रियायोगे यथा–आहरति । आक्रमतीत्यादि । विसर्गयुक्तस्तु आनिपातः
पीडायाम् । कोपे च वर्तते । पीडायां यथा । "आः शीतम्" । कोपे यथा । "आः
पाप । किं विकथ्यसे" "ऊ गच्छसि बहिर्धव" । ह्रस्वपाठे उमित्यपि । क्वचित् अमिति च
दृश्यते । "रुपोक्तावुम् । उं प्रश्ने" इति पाठान्तरम् । हुं प्रश्ने इत्यपि पाठः । "आम् ज्ञाननिश्चयस्मृतः"
इति । "प्रश्नेऽपि स्यादुम् रुपोक्तौ" इति । "आङ्‌ सीमायामभिव्याप्तौ क्रियायोगेषदर्थयोः" इति
मेदिनी । "आस्मरणेऽपाकरणे कोपसन्तापयोरपि" इति कोषान्तरम् ॥ नवरम् । इत्येकं केव-
लार्थकं निश्चितार्थम् । तत्राप्युदाहरणमप्रकटम् । अनपयति । इत्येकं प्रातरथ प्रातःका-
लाथ । तत्राप्युदाहरणं न दृष्टम् । तानि सद्भिरूहनीयानि । क्षणंक्षणम् । इत्येकं केचित्तु
क्षणक्षणमिति च । क्षणमात्रे दशपलपरिमिते काले । निमेषक्रियाचतुर्थभागे काले च । "स
विलक्ष्यमुखैर्देवैर्वीक्ष्यमाणः क्षणंक्षणम्" "क्षणंक्षणं साधु समेधमानः" । क्षणंक्षणमित्यत्र प्रति-
क्षणमित्यर्थः ॥ २ ॥</c>


;p{0264}
<v>क्षेमे पुण्ये च स्वस्ति स्यादुच्चैरर्थेऽट्ट कीर्त्तितम् ।
वारंवारं शश्वदर्थे वारं वारेण चेष्यते ॥ ३ ॥</v>
<c>स्वस्ति इत्येकं क्षेमे निरुपद्रवे । पुण्ये च स्यात् । क्वचित् स्वस्तिना
इति पाठः । तत्र क्षेमे यथा–"स्वस्ति प्रजाभ्यः सततम्" स्वस्ति राज्ञे च मन्त्रिणे" इति । पुण्ये
यथा–"स्वस्तिमान् स्वर्गमश्नुते" । तथा मङ्गले आशंसायाञ्च । मङ्गले यथा–"स्वस्ति श्रीभोज-
राजस्त्रिभुवनविजयी धार्मिकः सत्यवादी" आशंसा अप्राप्तस्य प्राप्तीच्छा, आशीर्वादो वा । तत्र
यथा । "स्वस्ति ते भूयान्महीपते" इति "स्वस्ति स्यान्मङ्गले पुण्येऽप्याशंसायामपि क्वचित्‌"
इति मेदिनी ॥ अट्ट इत्येकम् उच्चैरर्थे अत्युच्चतरे । कीर्तितं कथितम् । यथा–"स्फुटमट्टहासमिव
सौधपङ्क्तयः । एवमट्टालिका इति । वारंवारं वारं वारेण इति निपातत्रयं शश्व-
दर्थे नैरन्तर्यार्थे । पुनःपुनरित्यर्थे च । इष्यते काम्यते । शाब्दिकैरिति अनुसन्धेयः । शश्व-
दर्थे यथा–"वारंवारं शशिन्यपगते" "वारं दत्त्वा दिवं ययौ" । "वारेणासौ जगति विलसत्‌
कीर्तिपीयूषसिन्धुः" इति ॥ ३ ॥</c>


<v>उताहो यदिवा यद्वा किं वा नेति समा इमे ।
किन्त्वर्थेऽपितु यद्यर्थे सचेत्प्रात्क्वादिवाचकम् ॥ ४ ॥</v>
<c>उताहो यदिवा यद्वा किं वा न इति षडिमे
निपाताः । समाः विकल्पार्थे सदृशा इत्यर्थः । तेषां क्रमेणोदाहरणानि । उताहो शब्दस्य यथा
उताहो ब्रह्म चोच्यते" "उताहो घटादिवत् स्वत उत्पद्यन्ताम्" इति । तथा उतशब्दोऽपि
विकल्पे । यथा–"स्वविकल्पसम्भूता नरकाः उत स्वभावसम्भूताः" । "एको धर्मः सत्त्वस्थि-
तये यदुत चत्वार आहाराः" । "एतद्धि भिक्षवः परमं सत्यं यदुताऽमोघधर्मो निर्वाणः" ।
केचित्तु उतशब्दः अवधारणेऽपि भवतीति पठन्ति । यदिवा शब्दो यथा–"भये वा यदिवा
हर्षे सम्प्राप्ते यो विमर्शयेत्" । "स गन्ता संस्तावन् न गतीः प्राप्नोति यदिवा न करोति" ।
"यदि लक्ष्यं यदिवा लक्षणम्" । "पिता वा यदिवा भ्राता पुत्रो वा यदिवा सुहृत्" । "सन्धाय
युवराजेन यदिवा मुख्यमन्त्रिणा" इति ॥ यद्वाशब्दो यथा–"यद्वा गङ्गायां घोष इतिवत्" ।
यद्वा समाहारद्वन्द्वः" । "यद्वा मीयतेऽनेनेति मानम्" इति । अयं यद्वाशब्दो शब्दकौस्तुभ-
तत्त्वबोधिनीकुमारसम्भवटीकासु च नूतनकाव्यादिषु च मया दृष्टः । महाकाव्यादिषु न
दृष्टः । वराहमिहिरकृतायां बृहत्संहितायामपि दृष्टः । नूतनकाव्यादिषु प्रायो यद्वा तद्वा
इति एतौ द्वौ निपातौ दृष्टौ । केचित्त्वेतौ यत्तच्छब्दाभ्यां परं विकल्पार्थवाचिनो
वाशब्दस्य प्रयोगौ इति विकल्पार्थवाचिनौ यद्वातद्वाशब्दौ इति च पठन्ति । यथा–
"यद्वा तद्वा वदन्तश्चटुलखुरखरीपृष्ठमारोहयन्तः" इति "यद्वा तद्वा विषमपतितं साधु
"बिभर्ति किं परिम्लानरक्तोत्पलवनश्रियम्" । तत्प्रभावोपमादाय किं स्वसत्यं वदाम्य-
हम्‌" । गर्भस्थितमपत्यं यत् किं रूपं तद्भविष्यति" । किमपि काम्यगिरा परपुष्टया" ।
"किमिव न शक्तिपरं ससाध्वसानाम्" । "किमपि रसेन रसान्तरं भवन्ति" । किमपीत्यनि-
र्वाच्यम् ।तच्चेह किलकिञ्चिताख्यं विवक्षितमपरैः" । तथा किन्तर्हीति अन्यपदसंयुक्तनिपातो-
पि दृश्यते । यथा । "किन्तर्हि अस्मिन् सतीदं भवति" । "किन्तर्हि स्वप्रसिद्धेनाऽपि" । तथा
किंशब्दो सन्देहार्थे च दृश्यते । यथा–"किमलम्बताम्बरविलग्नमधः । किमवधतोर्ध्वमवनीत-
लतः" । वक्तव्यार्थे किञ्चार्थे च किमुकिमुतशब्दौ स्याताम् । "लीलाभिः किमु सति कारणे
रमण्यः" । "किमु चोदिताः प्रियहितार्थकृतः" । "चिरमपि ताः किमुत प्रयासमाजः" ।
"किं वितर्के परिप्रश्ने क्षेपनिन्दाप्रकारयोः" इति विश्वः । वा शब्दो यथा–"जयो भवति
पराजयो वा" । "शिवं वा यदि वा विष्णुम्" । "प्रविशेन्मुखमाहेयं दुस्तरं वा महार्णवम्" ।
"एकं हन्यान्न वा हन्यात्" । "दिवा वा यदि वा रात्रौ" इति । "वा स्याद्विकल्पोपनयोरेवार्थे
च समुच्चय" इति विश्वः । नशब्दो यथा । "नच सर्वमस्मि न वा नास्ति पुनः" । "कर्मणि
व्यज्यते प्रज्ञा स्वस्थे को वा न पण्डितः" । अत्र नकारो विकल्पार्थे स्यात् । न निषेधार्थे अपितु
शब्दः किन्त्वर्थे किञ्चशब्दार्थे । स्यादित्यन्वयः । यथा । "अपितु धर्मा एव शून्याः" । "अपितु
धर्मा एवानिमित्ताः" । "तत् किं मन्यसे काश्यप । अपितु स पुरुषः" । केवलं तु विरहितः
अपिशब्दः प्रश्ने कच्चिदर्थे च दृश्यते । प्रश्ने यथा–"अपि क्रियार्थं सुलभं समित्कुशम्" ।
"अपि स्वशक्त्या तपसि प्रवर्तसे" । अत्र देहमपीडयित्वा तपश्चरसि कञ्चिदित्यर्थः ॥ सचेत्‌
शब्दो यद्यर्थे पक्षान्तरार्थे । प्रोक्तः कथित इत्यर्थः । यथा–"सचेत्ते कल्पजानीयः यथा जानाति
नायकः" । "सचेत् कुलपुत्र । निर्वाणादप्यधिरूढो नान्यो धर्मोऽभविष्यत्" । अत्र सचेत् शब्दः
चेत्यदिशब्दवत्‌ पक्षान्तरार्थद्योतकः ॥ प्राक् इति अव्ययमादिवाचकम् । यथा–"धर्मः
प्रागेव चित्न्यः" । प्रपेदिरे प्राक्तनजन्मविद्याः" इति । "प्राक् पूर्वस्मिन्नवान्तरे । अग्रे प्रभातेऽतीते
च देशे दिक्कालयोरपि" इति मेदिनी ॥ ४ ॥</c>


;p{0265}
<v>अस्त्याह कालसामान्ये तिडन्तप्रतिरूपकम् ।
सज्जं सहार्थे नेत्याह निषेधे यदि शेषगीः ॥ ५ ॥</v>
<c>कालसामान्ये कालभूते सादृश्यप्रयोजकधर्मे
च । अस्ति आह इति द्वौ निपातौ स्याताम् । तौ चात्र तिडन्तप्रतिरूपकं क्रियापदस्वरूपं
भजतः । काले यथा–"अस्ति नास्ति न जानाति" । "अस्ति न स्तुतिवचोऽनृतन्तव" ।
पूर्वमानन्दार्थे अस्त्विति निपातो दर्शितः । तथा अनुज्ञायाम्‌ । अङ्गीकारे च । अस्त्वित्यव्ययं नि-
पातोऽपि स्यादेव । यथा–"अविघ्नमस्तु ते स्थेयाः पितेव धुरि पुत्रिणाम्" । "अस्तु नाप्यनु-
मानप्रवेशः" । "अस्त्वेवं पृथिव्याः स्वलक्षणम्" इति । आहनिपातः सामान्ये भवति । यथा–
"अथाह वर्णी विदितो महेश्वरः" इति । सहार्थे सहशब्दस्यार्थे । सज्जम् इति निपातः स्यात् ।
यथा–"ओ सृष्ठायैवाज्ञा नरपतिना सज्जम् एव कृत्वा तत्र सकुशलं राजानमुपेत्य इदमावहः"
इति । महावस्तु । क्वचित्सजुः "सजूः" इति । "सजुः कृत्यरति वसेत्" इति भट्टिः । राज्ञा
सहेत्यर्थः । तस्मिन् सहार्थे सह सार्द्धम् समम् साकमित्येषामपि प्रयोगाश्च दृश्यन्ते । यथा–"कल्मद्रुमैः
सह विचित्रफलैर्विरेजुः" । "सह मेघेन तडित् प्रलीयते" । "यतिभिः सार्द्धमनग्निमग्निचित्‌" ।
"ततः पौरजनैः सार्द्धं सामात्यः पृथिवीपतिः" । "बकुलैरर्धचितां समं मया" । "रणेन
कड्वास्त्रिदशैः समं पुनः" । "ताभ्यां शाकं चन्द्रमुखी चन्द्रशेखरमार्च्चयत्" इत्यादि । निषेधे
निवृत्तौ, प्रतिषेधे वा । न इति निपातम् । आह उवाचेत्यर्थः । यथा । "न पादपोन्मूलन-
शक्तिरंहः शिलोच्चये मूर्च्छति मारुतस्य" । "न खलु दूरगतोऽप्यतिवर्त्तते" । " न महता
महताः क्वचनारयः" इत्यादि । तथा माशब्दोऽपि निषेधे वर्त्तते । यथा–"अनृतगिरं गुणगौरि ।
मा कृथा माम्" । "द्रुतपदमिति मा वयस्य यासीः" । "अवितथा वितथा सखि । मा गिरः"
इत्यादि । यदि इति निपातः शेषगीः अवशेषवाक्यम् । पक्षान्तरञ्च भवति । यथा–"यदि
सन्धित्सुरसौ सहामुना" । "यदि सन्धत्स्व पुरा न नश्यति" । "रेवां यदि प्रेक्षितुमस्ति कामः" ।
"लज्जा तिरश्चां यदि चेतसि स्यात्" "मनुप्रभृतिभिर्मान्यैर्भुक्ता यद्यपि राजभिः" इत्यादि । तथा–
चेत्‌शब्दोऽपि पक्षान्तरार्थे वर्तते । यथा । "अनेन चेदिच्छसि गृह्यमाणम्" । "न चेदिदं
द्वन्द्वमयोजयिष्यत्" । "स चेत् स्वयं कर्मसु धर्मचारिणाम्" । "सा तृष्णा चेत्परित्यक्ता को 
दरिद्रः क ईश्वरः । तस्याश्चेत् प्रसरो दत्तो दास्यञ्च शिरसि स्थितम्" इत्यादि । अत्र सर्वत्र
चेत् शब्देन पक्षान्तरार्थवाचित्वमेवावगम्यते ॥ ५ ॥</c>


;p{0266}
<v>विभाषान्यतरस्यां वा विकल्पार्थाः प्रकीर्त्तिताः ।
ते इति स्यात्त्वयेत्यर्थे मयेत्यर्थे च मे इति ॥ ६ ॥</v>
;c{इत्यव्यवर्गः ॥}
<c>विभाषा । अन्यतरस्याम् । वा
इति त्रयं विकल्पार्था इति प्रकीर्त्तिताः । निरुक्तिवेदिभिरित्यन्वयः । तेषां क्रमेणोदाहरणानि । यथा–
"विभाषा समीपे" एवंरूपो नियमो वा स्यादित्यर्थः । "युष्मदष्मदोरन्यतरस्यां खञ्च" युवयोर्यु-
ष्माकं वा अयं युष्मदीयः अस्मदीय इत्यर्थः । "समर्थानाम्प्रथमाद्वा" । समर्थानां मध्ये सूत्रे प्रथ-
मोपात्तात्प्रत्ययो वेदितव्यः । स च वेत्यर्थः । एषु च सर्वेषु पाणिनीयसूत्रेषु विभाषा अन्यतरस्यां
वेति त्रयो निपाताः विकल्पार्थवाचका एव स्युः । एते निपाताः भूयिष्ठं पाणिन्यादिसूत्रेष्वेव दृश्यन्ते
नाऽन्यत्र । तथा । "अन्यो न प्राप्स्यते प्राप्तो न द्रक्षत्यदहन्पुनः । न निर्वास्यत्यनिर्वाणः स्थास्यते
वा स्वलिङ्गवान्" इति माध्यमिकाः । तद्वृत्तिकारेणाऽपि अत्र वा शब्दः अवधारणे द्रष्टव्यो विक-
ल्पार्थो वा स्वलिङ्गे वेत्युक्तः । नैवाग्निः स्थास्यति यदि वा नास्त्यन्यत्त्वयग्नेरिन्धमादि इति समुच्चये
वा अन्यो न प्राप्स्यति न द्रक्ष्यति न च निर्वास्यति स्वलिङ्गावाश्च स्थास्यति । तस्मादयुक्तमि-
न्धनादन्यत्त्वमग्नेरिति च दर्शितम् । अत एक एव वाशब्दः एकत्र अवधारणे विकल्पार्थे समु-
च्चये च भवितव्य इति केषाञ्चिद्विदुषां मतम् । ततस्तदूहनीयं विचारणबुद्धिशालिभिः सद्भिः ।
अत्र द्रक्ष्यतीति पाठः क्वचित् धक्ष्यति पक्ष्यतीति विशेषतया दृश्यते । सोऽपि अपाठ एवेत्यव-
गन्तव्यः । ते इति निपातः त्वया इत्यर्थे युष्मच्छब्दस्य कर्तृविभक्त्यर्थे च । मे इति निपातो
मया इत्यर्थे अस्मच्छब्दस्य कर्तृविभक्त्यर्थे च स्यात् । क्रमेणोदाहरणानि यथा–"विचित्रं ते
कृतं तात । सतां वर्त्मनि वर्तिना" । "अर्चितास्ते महर्षयः" । अत्र ते इति त्वयेत्यर्थः । "विलव्यं
वाणी न कदापि मे श्रुता" । "विदितं तप्यमानञ्च तेन मे भुवनत्रयम्" । अत्र मे इति मया इत्यर्थः ।
अत्र सर्वत्र कर्तरि षष्ठी स्यात् । तथा युष्मदस्मदोः षष्ठीचतुर्थ्येकवचनयोस्ते मे इति द्वे रूपे
स्याताम् । तत्र सम्बन्धार्थे यथा–"योगप्रभावो नच लक्ष्यते ते" । अत्र तवेत्यर्थः । "त्वयि
मे भावनिबन्धनारतिम्" मे इति ममेत्यर्थः । सम्प्रदानार्थे यथा । "प्रीतोस्मि ते सौम्य चिराय
जीव" । अत्र ते इति तुभ्यमित्यर्थः । "ब्रूषे किमोमिति सखे । कथयाशु तन्मे" । मे इति
मह्यमित्यर्थः । सम्बन्धार्थवाचिनोस्तेमेशब्दयोरेकत्र प्रयोगोऽपि दृश्यते । यथा । "यामः सुन्द-
रि । याहि पान्थ । दयिते । शोकं वृथा मा कृथा । शोकस्ते गमने कुतो ? मम ततो वाष्पं
कथं मुञ्चसि । शीघ्रं न व्रजसीति ? मां गमयितुं कस्मादियं ते त्वरा ? । भूयानस्य सह त्वया
जिगमिषोर्जीवस्य मे सम्भ्रमः" इति । इत्थं स्वरादीनां निपातानां भूरिप्रयोगा महाकाव्यादिषु दृश्य-
न्ते । तेषां विस्तरस्तु अमरकोषे च अमरविवेकाख्यायां तट्टीकायाञ्च तथा महाभाष्यसिद्धान्तकौ-
मुद्यादिषु च अन्येषु मनोरमातत्त्ववोधिन्यादिषु च प्रायो दर्शितः । अतो नात्रान्यद्वक्तव्यमस्ति ।
ततस्तत्रानुक्तानां केषाञ्चिन्निपातानां विशेषो दिङ्मात्रमिह दर्शितः । अथाप्युक्तम् । "उपसर्गा
निपाताश्च प्रत्ययाश्चापि ते त्रयः । नैके नैकार्थविषया इति नैरुक्तिका विदुः" इति ॥ ६ ॥ इति
अव्ययवर्गः समाप्तः ॥ ४ ॥</c>


;p{0267}
;c{लिङ्गादिसङ्‌ग्रहेऽनुक्तममरेणाऽभिदध्महे ।}
<v>स्त्रियामाजिर्दरज्जातिः पूरुभाद्राः समाः शरत् ।
सिकताद्या बहुत्वेऽपि विंशत्याद्येकवागपि ॥ १ ॥</v>
<c>अथ लिङ्गादिसङ्ग्रहवर्गमाह ॥ अमरेण आचार्यामरसिंहेन । स्वकृते
अमरकोषाभिधे अभिधानशास्त्रे लिङ्गादिसङ्ग्रहे तन्नामके काण्डे । अनुक्तं प्रकृतिप्रत्ययादिविभाग-
परिदर्शनेन यानि नामानि अनुक्तानि अकथितानि । तानि च नामानि । अत्र त्रिकाण्डशेषकोषे ।
अभिदध्महे कथयाम इति । अत्र अनुक्तमिति जात्योपेक्षावशादेकवचनमङ्गीकृतम् । अयं त्रिका-
ण्डशेषस्तु प्रायेण पूर्वमनुक्तैरेव शब्दजातैः सङ्गृह्यत इत्यर्थः । अस्मिंस्तु सङ्‌ग्रहवर्गे लिङ्गमपि
समुन्नेयम् । तत् कथमित्याकांक्षायां सति यथा सङ्कीर्णवर्गे प्रकृतिप्रत्ययादिभिर्लिङ्गमुन्नयेत्‌
तथात्राप्युन्नयेदिति भावः । यद्यपि तेषु तेषु वर्गेषु तेषां तेषां नाम्नां कथनावसर एवं पूर्वं लिङ्ग-
मुक्तं ननु । तथाऽप्यत्र अप्राप्तानां प्रापणार्थं लिङ्गानुशासनमवश्यं कार्यम् । तद्धि प्राधान्यमेव
प्रयोजनम् । अतोऽत्रातिविस्तरं तत्सर्वं दर्शयितव्यम् । अथापि प्रागुक्तानां सविशेषाणां पुनः
कथनात् पुनरुक्तिदोषप्रसङ्गाद्ग्रन्थविस्तरभयाच्च तदप्यत्र पुनर्नाभिधीयते । ततस्तदभिज्ञातुमि-
च्छद्भिर्विद्यार्थिभिः अमरविवेके श्रीमता महेश्वरशर्मणा याथार्थ्यतः सोदाहरणक्रमेण प्रपञ्चितम् ।
तत्तत्रोक्तानुसारेणैवावगन्तव्यम् । अत्रायमाचार्यः पुरुषोत्तमदेवः स्त्रीलिङ्गानुशासनप्रारम्भे स्त्रिया-
माजिरित्यादिमाह । अत्र स्त्रियामित्ययमधिकारः शरच्छब्दपर्यन्तं ज्ञेयः । आज्यादिशरत्पर्यन्तानां
यदभिधानं तत् स्त्रियां स्यात् । यथा–आजिः रणभूमिः । "अथाजिः स्त्री समभूमौ च संग्रामे
इति मेदिनी । "समे क्ष्मांशे रणेऽप्याजिः" इत्यमरः ॥ दरद्  प्रपातः । "दरद् स्त्रियां प्रपातेऽपि भय-
पर्वतयोरपि" इति मेदिनी । दरत् म्लेच्छजातिर्वा । जातिः जन्म । "जातिः स्त्री गोत्रजन्म-
नोः" इति मेदिनी । पूः पुरी । क्वचित् पूः पुरौ इति रेफान्तः पूः शब्दः । "पूः स्त्री पुरी
नगर्य्यौ वा" इत्यमरात् । उरुः महती । "विशङ्कटं पृथु बृहद्विशालं पृथुलं महत् । वड्रोरु
विपुलम्" इत्यमरः । भाः दीप्तिः । "भाःप्रभावे मयूखे स्त्री" इति मेदिनी । द्वाः गृहादि-
निर्गमनस्थानम् । "स्त्री द्वार्द्वारं प्रतीहार" इत्यमरः । क्वचित्तु पुरुद्भाषाः इति पाठः । समाः
वत्सरः । अमरकृताप्यस्य नित्यवहुवचनान्तता अङ्गीकृता । पाणिनिना तु–"समां समां
विजायते" इति सूत्रे एकवचनान्तता निर्दिष्टा । समां समाम् इत्यत्र कालाधारे द्वितीया ।
प्रतिवर्षं विजातायां गवीत्यर्थः । "संवत्सरो वत्सरोऽब्दो हायनोऽस्त्री शरत्समाः" इत्यमरः ।
"समा संवत्सरे स्त्रियाम्" इति मेदिनी ॥ शरत् संवत्सरः । आश्विनकार्त्तिकमासात्मकः
ऋतुर्वा । शरदिति तवर्गतृतीयान्तश्च । "शरद् स्त्री वत्सरेऽप्यृतौ" इति मेदिनी ॥ सिकताः
वालुकाः । "सिकताः स्युर्वालुकापि" इत्यमरः । "सिकता स्त्री सिकतिले वालुकायान्तु
भूमनि" इति मेदिनी । आदिपदात् आपः जलानि । लाजाः भर्जितव्रीहयः । पुँल्लिङ्गत्वम-
प्यत्र । अक्षताः क्षतरहिताः । "अक्षता यवा" इति पुराणम् । तथा टाबंतो दाराशब्दोऽपि ।
"क्रोडा हारा तथा दारा त्रय एते यथाक्रमम् । क्रोडे हारे च दारेषु शब्दाः प्रोक्ता मनी-
षिभिः" इति । हेमचन्द्रात् एकैकस्याभिधानं स्त्रीबहुत्वविधानार्थम् । बहुत्वेऽपि स्त्रीलिङ्ग-
बहुवचनञ्च स्यात् । "लाजः स्यादार्द्रतण्डुले नपुंसकमुशीरेऽथ स्त्रियां पुं भूम्नि वाक्षताः" इति
मेदिनी । अक्षतं न द्वयोः पण्डे लाजेषु त्रिष्वहिंसिते । यवेऽपि क्वचित्" इति मेदिनी ॥
विंशतिः द्विदशकसङ्ख्या । आदिपदात् । एकविंशतिः द्वाविंशतिः । तथा त्रिंशत् त्रिदश-
सङ्ख्या । चत्वारिशत् चतुर्दशसङ्ख्या । पञ्चाशत् पञ्चदशसङ्ख्या । षष्टि षड्दशसङ्ख्या ।
सप्ततिः सप्तदशसङ्ख्या । अशीतिः अष्टादशसङ्ख्या । नवति नवदशसङ्ख्या च । बहुत्वा-
भिधानं स्त्रयैकत्वविधानार्थम् । एकवागपि स्त्रीलिङ्गैकवचनम्भवेदित्यर्थः ॥ १ ॥ इति स्त्रीलिङ्ग-
सङ्ग्रहः समाप्तः ॥</c>


;p{0268}
<v>पुंस्त्वे हाहा हूहू–र्ग्रन्थिः पाणिः कलिर्दृतिर्मौलि ।
अञ्जलिरङ्घ्रिः कुक्षिर्लावकलोकोत्तरासङ्गाः ॥ २ ॥</v>
<c>अथ पुँल्लिङ्गसङ्ग्रहमाह ॥ पुंस्त्वे पुँल्लिङ्गे । स्यादित्यन्वयः । अयन्तु
पुँल्लिङ्गपर्यन्तमधिकारः । हाहाः गन्धर्वभेदः । देवानां गायकः ॥ हूहूर्गन्धर्वविशेष एव ।
"हाहा हूहूश्चैवमाद्या गन्धर्वास्त्रिदिवौकसाम्" इत्यमरः । "हाहाः सान्तोऽपि गन्धर्वो हाहसि
प्रोक्त" इति रत्नकोषः । अत्र हहा इत्यादि ह्रस्वः हुहुः इत्युभयह्रस्वश्च दृश्यते । "गीत-
माधुर्य्यसम्पन्नौ विख्यातौ च हहाहुहू" इति व्यासोक्तेः ॥ ग्रन्थिः वंशादिसन्धौ ख्यातः
कौटिल्यः । "ग्रन्थग्रन्थिरिह क्वचित्" इति नैषधम् ॥ पाणिः करः । "पच्चशाखः
शयः पाणिः" इत्यमरः ॥ कलिर्विभीतकवृक्षः । कलिः कलहश्च । "कलिः स्त्री कलि-
कायां ना सराजिकलहे युगे" इति मेदिनी । शूरादिकलहे इति पाठान्तरम् । दृतिः
चर्मनिर्मितोदकपात्रं चर्मपुटको वा । "दृतिश्चर्मपुटे ना" इति मेदिनी ॥ मौलिः
चूडा किरीटो वा । "मौलिः किरीटे धम्मिले चूडायामनपुंसकम् । नाऽशोकद्रौ स्त्रियां
भूमौ" इति तु मेदिनी ॥ अञ्जलिः संयुतकरपुटः । "अञ्जलिस्तु पुमान् हस्तसम्पुटे कुडवेऽपि
च" इति मेदिनी ॥ अङ्घ्रिः चरणम् ॥ कुक्षिः उदरम् । लावकः पक्षिभेदः । क्वचित्‌
मारक इति पाठः । लोकोत्तरः । लोकादुद्गतः । अत्युत्तमः । सर्वक्लेशापगत इत्यर्थः ।
असङ्गः सङ्गरहितः ॥ २ ॥</c>


;p{0269}
<v>अवटव्रातसङ्केतपोतगर्तगरुच्छदाः ।
श्लेष्मोष्मपापयक्ष्माश्मात्मानो वातायनः स्तनः ॥ ३ ॥</v>
<c>अवटः गर्त्तः कूपो वा । क्वचित् "यवक" इति पाठः । क्वचित्तु
स्यान्मौनो इति पाठः । व्रातः समूहः । क्वचित् वात इति पाठः ॥ सङ्केतः मनोगतभाव-
व्यञ्जनाय कृतः हस्तादिचालनरूपो व्यापारः । पोतः बालकः, नौकारूपं यानं वा । "यान-
पात्रे शिशौ पोत" इत्यमरः । "पोतः शिशौ बहित्रे च गृहस्थाने च वाससि" इति मेदिनी ॥
गर्त्तः भूमिच्छिद्रः, रोगभेदो वा । गरुत् खगानां नभोगतिहेतुपक्षः ॥ छदः पत्रम् , पक्षिण
पक्षो वा । "छदः पलाशे गरुति ग्रन्थिपर्णतमालयोः" इति मेदिनी ॥ श्लेष्मा कफः । उष्मा
निदाघः, ग्रीष्मऋतुश्च । ऊष्माशब्दोप्यत्र । पापः दुरदृष्टः, दुराचारश्च । यक्ष्मा रोग-
भेदः ॥ अश्म पाषाणः । आत्मा स्वरूपः, देहः, चित्तञ्च । "आत्मा पुंसि स्वभावे च
प्रयत्नमवसोरपि" इति मेदिनी । वातायनः गवाक्षः, अश्वाश्च ॥ स्तनः स्त्रीणामङ्गभेदः,
कुचश्च ॥ ३ ॥</c>


<v>फेणाभिजनकलापनिकाया हारोच्चारोपलकल्लोलाः ।
फालचषालकीलनलतण्डुलशैवलखलविभवप्रसवाश्च ॥ ४ ॥</v>
<c>फेणः दुग्धजलादेरुपर्युपरिस्थो बुद्‌बुदाकारः पदार्थः । पृषोदरादित्वान्मतान्तरे
णत्वम् । "हंसश्रेण्यो नदीतीरे निनदैः सम्प्रतीविरे । यथा सारस्वता मन्त्रा अन्तरे फेणसङ्गताः"
इत्युक्तेः । हिमश्च । फेन इति दन्त्यनकारयुक्तोऽप्यत्र । अभिजनः कुलम् । जन्मभूमिश्च ।
"अभिजनः कुले ख्यातो जन्मभूम्यां कुलध्वजे" इति विश्वः । कलापः समूहः, मयूरपिच्छो
वा । "कलापः संहतौ बर्हे काञ्च्यां भूषणतूणयोः" इति मेदिनी । निकायः समानधर्म-
प्राणिसमूहः, निवासश्च । "निकायस्तु पुमान् लक्ष्ये सधर्मिप्राणिसंहतौ" इति मेदिनी ॥
आहारः द्रव्यमात्रस्य गलाधःकरणरूपं भोजनम् । "आहारः स्यादाहरणे भोजने च पुमा-
नयम्" इति मेदिनी । उच्चारः उच्चारणम् । विष्ठा च । "उच्चारावस्करौ शमलं शकृत्" इत्य-
मरः । उपलः प्रस्तरः । "उपलः प्रस्तरे रत्ने शर्करायान्तु योषिति" इति मेदिनी । कल्लोलः
महातरङ्गः । "कल्लोलः पुंसि हर्षे स्यादुल्लोलवैरिणोरपि" इति मेदिनी ॥ फालः बलदेवः,
महादेवश्च, जम्मीरबीजादिर्वा । "फालः पुंसि महादेवे कालिन्दीभेदनेऽपि च" इति मेदिनी ।
फालः लाङ्गलस्याधः स्थितं काष्ठम् । यस्याग्रलोहेन प्रबध्यते तंदुपरिवर्ती लोहो वा "नि?
कुटकं फालः कृषको ( कुषको ) लाङ्गलं हलम्" इत्यमरः । चषालः यज्ञीयपशुबन्ध?
यूपमध्ये देयः वलयाकारः काष्ठमयो वा लौहमयो वा पदार्थश्च । कीलः शङ्कुः कफोणि?
कीलः कफोणौ निर्घाते शङ्कौ ज्वाले तु कीलवत्" इति विश्वः ॥ नलः तृणभेदः नृपभेदश्च?
"नलः पोटगले राज्ञि पितृदेवे कपीश्वरे" इति मेदिनी ॥ तण्डुलः धान्यादिसारः निस्तुषः धान्या?
विडङ्गो वा । "तण्डुलः स्याद्विडङ्गे च धान्यादिनिकरे पुमान्" इति मेदिनी ॥ शैवलः पद्मका?
जलजातः पदार्थविशेषश्च । "शैवलः पद्मकाष्ठे स्यात् शैवालेऽपि पुमानयम्" इति मेदिन?
खलः क्रूरः, नीचः, अधमश्च । "खलं भूस्थानकल्केषु नीचक्रूराधमे त्रिषु" इति मेदिनी?
विभवः ऐश्वर्यः । धनं मोक्षञ्च । षष्टिसंवत्सरमध्ये वत्सरविशेषः । "हृष्टाः पुष्टाः जनाः ??
विभवेऽब्दे वरानने" इति ॥ प्रसवः गर्भमोचनम् । उत्पत्तिश्च । "उदश्चराचरं विश्वं प्र?
स्तस्य गीयते" इति कुमारः । "प्रसवो गर्भमोचने । उत्पादे स्यादपत्येऽपि फले च कुसुमे?
च" इति मेदिनी ॥ क्वचित्तु प्रभव इति पाठः ॥ ४ ॥</c>


;p{0270}
<v>आनापजननाडीभ्यो युगमङ्गं पदं व्रणम् ।
अनक्षे दुन्दुभिरथ बहुत्वेऽप्यसवो ग्रहाः ।
सक्तवो वल्कजालाजा दाराः प्राणा दशा इति ॥ ५ ॥</v>
<c>आनश्च अपश्च जनश्च नाडी चेति द्व?
तेभ्यः आनापजननाडीशब्देभ्यः परे युगम् । अङ्गं पदं व्रणम् इति इमे शब्दाः पुँल्लिङ्गे स्यु?
त्यर्थः ॥ यथा–आनयुगः नासिकापुटः । आन इति ख्यातस्य अन्तःस्थितस्य प्राणवायो?
सिकयोच्छ्वासः । अपाङ्गः नेत्रप्रान्तः । अङ्गहीनश्च, तिलको वा । "अपाङ्गस्त्वङ?
स्यान्नेत्रान्ते तिलकेऽपि च" इति मेदिनी ॥ जनपदः देशः । "भवेज्जनपदो जानपदो?
जनदेशयोः" इति विश्वमेदिन्यौ । नाडीव्रणः यो व्रणः सदा गलति स तु नाडीव्रणः देह?
शिरायुक्तो व्रणविशेषः । "नाडीव्रणः पुमान्" इत्यमरः । नालीव्रण इत्यपि पाठः । क्व?
अनोपजननाडीभ्य इति च पाठः ॥ अनक्षे चक्रशून्ये चक्षुरादीन्द्रियशून्ये च । क्वचित् आन?
इति पाठः ॥ दुन्दुभिः । यथा प्राणिनां जायते हर्षो दुन्दुभौ वरवर्णिनि" इति । "दुन्दु?
पुमान् । वरुणे दैत्यभेर्योश्च स्त्र्यक्षबिन्दुत्रिकद्वये" इति मेदिनी । इमे शब्दा अपि पुँल्लिङ्गे स्युरि?
पूर्वेणान्वयः । अथ पुँल्लिङ्गैकवचनानन्तरं नियतपुंल्लिङ्गबहुवचनान्तशब्दानाह ॥ असवः पञ्च?
त्तयो वायुभेदः । "पुंसि भूम्न्यसवः प्राणाः" इत्यमरः । ग्रहाः सूर्यादयो नवग्रहाः । त?
"सम्भाव्यते ग्रह" इति ज्योतिषम् । पूतनादयश्च । "ग्रहो निग्रहनिर्बन्धग्रहणेषु रणोद्यमे । सूर्या?
पूतनादौ च सैंहिकेयोपरागयोः" इति विश्वः । सक्तवः भ्रष्टयवादिचूर्णाः । "मेषादौ सक्त?
देयाः" इति स्मृतिः ॥ वल्कजाः वृक्षत्वक्कृताः वस्त्रविशेषाः । क्वचित्तु वल्वजाः वल?
वल्लचाः इति च पाठाः दृश्यन्ते ॥ लाजाः भ्रष्टधान्यानि । "लाजः स्यादार्द्रतण्डुले । न?
सकमुषिरे च स्त्रियां पुंभूम्नि वाक्षते" इति मेदिनी ॥ दाराः पत्नी । सा हि पत्युः भ्रातृ?
भिनत्तीति लोकप्रसिद्धम् । पत्नी पाणिगृहिणी द्वितीया सहधर्मिणी भार्या जाया दाराः इ?
सप्त परिणीतायाः स्त्रियाः । तासु दाराशब्दो नित्यं पुंसि बहुवचनान्तश्च ॥ प्राणाः पञ्चवृत्तयो
देहस्थवायुभेदाः । इन्द्रियाणि च । "प्राणो हृन्मारुते बोले काव्यजीवेऽनिले बले । पुँल्लिङ्गः
पूरिते वाच्यलिङ्गः पुंभूम्नि चात्मसु" इति मेदिनी ॥ दशाः अवस्थाः, दीपवर्त्ती च ।
"अपेक्षन्ते न च स्नेहं न पात्रं न दशान्तरम् । परोपकारनिरता मणिदीपा इवोत्तमाः" इत्यु-
द्भटः । "दशावस्थादीपवर्त्योर्वस्त्रान्ते भूम्नि योषिति" इति मेदिनी । अनेकविधबाल्यादिरूपा
दशा । वस्त्रान्तेऽपि दशा स्त्रियां बहुत्वे । "दशावर्ताववस्थायां वस्त्रान्ते स्युर्दशा अपि" इति ।
अत्र इतिशब्दो धर्ममाचरेदित्यादाविव परिसमाप्तौ । यथा–"इति स्वरूपे सान्निध्ये विवक्षानि-
यमेऽपि च । हेतौ प्रकारप्रत्यक्षप्रकर्षेष्ववधारणे । एवमर्थे समाप्तौ स्यात्" इति हैमः ॥ इमे
शब्दाः बहुत्वे पुँल्लिङ्गबहुवचने । स्युरित्यन्वयः । नत्विमे शब्दा एव पुंसि बहुवचनान्ताः । अम्ये
जनपदवाचिनः शब्दा अपि बहुवचनान्तत्वेनैव निर्दिष्टः । ग्रन्थविस्तरभिया नात्र ते नि-
र्दिष्टाः ॥ ५ ॥ पुँल्लिङ्गसङ्‌ग्रहः समाप्तः ॥</c>


;p{0271}
<v>क्लीबे कलत्रविषबीजकुटुम्बरत्नतल्पोक्थकुङ्कुमप्रवीणतृणाक्षराणि ।
शृङ्गाटपीठगृहभेषजपृष्ठकिण्वदैवाण्डभाण्डचिवुकोडुपसाहसानि ॥ ६ ॥</v>
<c>अथ नपुंसकलिङ्गसङ्ग्रहमाह ॥ कलत्रं नितम्बन् , भार्या
च । "कलत्रं श्रोणिभार्ययोः" इति अमरमेदिन्यौ । "दुर्गस्थाने नृपादीनां कलत्रं श्रोणिभार्ययोः"
इति रभसः ॥ विषं जलम् । पद्म केशरं मृणालं गन्धरसः वत्सनाभश्च । "विषं जलेऽतिविषा-
याम्" इति मेदिनी ॥ बीजं धान्यादेः फलादि ॥ अङ्कुरं शुक्रम् । अव्यक्तगणितभेदः तत्त्वाव-
धानं मस्त्रभेदश्च । "बीजमङ्कुरकारणे । हेतुतत्त्वाधानशुक्रे" इति मेदिनी ॥ कुटुम्बं पोष्यवर्गः ।
बान्धवः सन्ततिः । द्वितीयगृहश्च । क्वचित् "कटस्व" इति पाठः । तत्र कटं नडादिरचित-
मासनम् । अतिशयः कालः । तृणञ्च । शानञ्च । "कटं शोणौ द्वयोः पुंसि किलिञ्जेऽतिशय
शरे । समये गजगण्डे च पिप्पल्यां तु कटी मता" इति मेदिनी ॥ स्वयं धनम् , आत्मा च ।
"स्वः स्यात्पुंस्यात्मनि ज्ञातौ त्रिष्वात्मीये धने स्त्रियाम्" इति मेदिनी ॥ "स्वो ज्ञातावात्मनि
स्वं त्रिष्वात्मीये स्वो स्त्रियां धने" इत्यमरः । रत्नं माणिक्यादिप्रस्तरम् । स्वस्वजातिषु श्रेष्ठम् ।
हीरकञ्च । "रत्नं स्वजातिश्रेष्ठेऽपि मणावपि नपुंसकम्" इति मेदिनी ॥ तल्पं शय्या । अट्टा-
लिका दाराश्च । "तल्पमट्टे कलत्रे च शयनीये च न द्वंयोः" इति मेदिनी ॥ उक्थं नवविधा-
त्मकसाम्नोऽवयवभेदः । महावताख्यो यज्ञः । सामवेदस्याङ्गम् । प्राणाश्च । क्वचित् अक्तम् उक्त-
मिति च पाठौ । तत्र अक्तं कृताञ्जनम् । परिमितं सङ्कुलञ्च । उक्तम् एकाक्षरपादकश्छन्दोभेदः ।
"उक्तमेकाक्षरश्छन्दसि" इति मेदिनी ॥ कुङ्कुमं काश्मीरदेशजं स्वनामाख्यातं गन्धद्रव्यम् ।
"सङ्कोचे मीनभेदे च बन्धे क्लीबन्तु कुङ्कुमम्" इति विश्वमेदिन्यौ ॥ "रक्तं नील्यादिरञ्जिते-
कुङ्कुम" इति हैमः ॥ प्रवीणं निपुणम् । "प्रवीणो निपुणाभिज्ञविज्ञनिष्णातशिक्षिताः" इत्यमरः ।
क्वचित् पुरीतप्रवीड इति च पाठौ । तृणं नडादि । खटश्च । "तृणमर्जुनम्" इत्यमरः । क्वचित्‌
दृग इति पाठः । अक्षरं नाशशून्यम्‌ । मोक्षं ब्रह्मा च । "अक्षरं स्यादपवर्गे परमब्रह्मवर्णयोः ।
गगने धर्मतपसोरम्बरे मूलकारणे" इति हैमः । शृङ्गाटं फलकण्टको जलवृक्षः । तत्फल
पीठं व्रतोक्तमासनम् । आसनभेदश्च । "पीठमासनम्" इत्यमरः । "विष्टरः पीठमस्त्रियाम्"
चात्र । गृहम् इष्टकामृत्तिकादिरचितं गेहम् । कलत्रञ्च । न गृहं गृहमित्याहुर्गृहिणी गृहमु?
इति स्मृतिः । "गृहं गृहाश्च पुंभूम्नि कलत्रेऽपि च सद्मनि" इति मेदिनी ॥ क्वचित् गुद?
पाठः । भेषजम् औषधम् । "भेषजौषधभैषज्यान्यगदोजायुरित्यपि" इत्यमरः ॥ पृष्ठं?
पश्चाद्भागः । वेदप्रसिद्धः स्त्रोत्रभेदश्च । "पृष्ठन्तु चरमं तनोः" इत्यमरः । "पृष्ठं चरममा?
देहस्यावयवान्तरे" इति मेदिनी ॥ किण्वं सुराबीजं द्रव्यम् । "किण्वादिभ्यो मदशक्तिव?
इति साङ्ख्यसूत्रम् । तण्डुलादिद्रव्यकृतसुराबीजं वा । पापञ्च । "किण्वं बीजे च सीधु?
पापे क्लीबं नपुंसके षण्ढेऽन्यवदविक्रमे" इति मेदिनी ॥ दैवं भाग्यम् । फलोन्मुखं शुभाशुभ?
"प्राग्जन्मनि कृतं कर्म शुभं वा यदि वाऽशुभम् । दैवशब्देन निर्दिष्टमिह जन्मनि तद्‌बुधैः" इ?
पूर्वजन्मार्जितं कर्म । दक्षिणहस्ताङ्गुलीनामग्ररूपं देवतीर्थम् । मन्त्राणामनुग्राहकदेवताज्ञा?
उत्पातज्ञानम् । विवाहभेदश्च । "दैवं दिष्टं भागधेयं भाग्यं" इत्यमरः । "अङ्गुल्यग्रे
दैवम्" इत्यमरः । अङ्‌गुलीनामग्रे दैवं तीर्थं ज्ञेयमित्यर्थः । अतो दैवतीर्थेन तपयेदित्यत्राङ्‌?
ग्रेणेति बोध्यमिति परमतम् । अण्डं पुंसोऽण्डावयवः । पक्षिडिम्बः । वीर्यञ्च । "अण्डं मु?
पेश्यां स्यात्" इति मेदिनी ॥ क्वचित् अशुभ इति पाठः ॥ भाण्डं पात्रम् । तैलाद्या?
भाजनम् । गृहभेदः । वणिजां मूलधनम् । "ब्रह्माण्डभाण्डोदरे" इति वीरचरितम् । "?
पात्रे वणिङ्‌मूलधने मूषाश्वभूषयोः" इति मेदिनी ॥ क्वचित् अशुचीति पाठः । चिबुक?
अधराधौभागः । "अधस्ताच्चिबुकम्" इत्यमरः । क्वचित् "बुक्क बुक" इति च पाठौ । ?
प्लवः । क्षुद्रनौका च । उडपमप्यत्र । उडुपशब्देन चन्द्र उच्यते । उडूनि नक्षत्राणि पातीति वि?
स हि ताराणां पतिरतो रक्षकः । पुँल्लिङ्गश्च । "उडुपन्तु प्लवेऽस्त्रियाम् । चन्द्रे पुंसि"?
मेदिनी ॥ साहसं बलेन कृतं चौर्यस्त्रीसङ्ग्रहादिदुष्टकर्म । "सहसा क्रियते यत्तु तत्साह?
ति स्मृतम्" इति तच्च पञ्चविधम् । "मनुष्यमारणं स्तेयं परदारादिमर्षणम् । पारुष्यम?
साहसं पञ्चधा स्मृतम्" इति स्मृतिः । सहसा अविवचनेन कृतं कर्म, अविमृष्य कृतकर्म?
स्मृत्युक्तः दण्डविशेषश्च । "साशीतिपणसाहस्रो दण्ड उत्तम साहसः । तदर्द्धं मध्यमः प्रो?
दर्द्धंमधमः स्मृतः" इति स्मृतिः । "साहसन्तु बलात्कारकृतकार्ये दमेऽपि च" इति मे?
"साहसन्तु दमो दण्ड" इत्यमरः ॥ ६ ॥</c>


;p{0272}
<v>यकृत्कुहकसिध्मानि तीरं कशिपु जानु च ।
धामार्द्धसारमित्राण्यङ्गदलन्यायबन्धुषु ॥ ७ ॥</v>
<c>यकृत् कुक्षौ दक्षिणभागस्थं मांसपिण्डम् । ?
द्धरोगश्च । "कालखण्डयकृति" इत्यमरः । कुहकं कृतपापप्रतिच्छादनलक्षणा माया, इ?
लमाया वा । अन्यथा स्थितस्य वस्तुनोऽन्यथादर्शनमित्यर्थः ॥ सिध्म किलाशरोगः । ?
वांश्च । "किलाशसिध्मे" इत्यमरः ॥ तीरं नद्यादेः कूलम् , सायकञ्च । "कूलं र?
तीरञ्च" इत्यमरः । "तीरन्तु रोधसि" इति मेदिनी ॥ कशिपु अन्नम् , वस्त्रञ्च । "कशि
पु त्वन्नमाच्छादनं द्वयम्" इत्यमरः । कशिपुरिति क्वचित्पुँल्लिङ्गोऽपि दृश्यते क्वचित् कालश्च ॥
जानु ऊरुजङ्घयोर्मध्यभागः । "जानूरुपर्वाष्टीवदस्त्रियाम्" इत्यमरः ॥ अङ्गे देहे । धामन्
शब्दः । दले समांशे । खण्डे च । अर्द्धशब्दः । न्याये गौतमोक्ते शास्त्रभेदे ॥ सारशब्दः ।
बन्धौ बान्धवे । ज्ञातिजने ॥ मित्रशब्दश्च । क्लीबलिङ्गः । स्यादित्यन्वयः । क्वचित् धर्मार्धसा-
रमित्राण्यङ्‌गदनन्यय्यबन्धुषु इति पाठः ॥ ७ ॥ इति नपुंसकलिङ्गसङ्ग्रहः समाप्तः ॥</c>


;p{0273}
<v>पुन्नपुंसकयोर्दारुजीवातुस्थाणुसीधवः ।
स्याद्वास्तु हिङ्‌गु तितउ सानु कम्बु कमण्डलु ॥ ८ ॥</v>
<c>अथ
पुन्नपुंसकलिङ्गसंग्रहमाह ॥ दारुः काष्ठम् । देवदारुः पित्तलञ्च ॥ जीवातुः अन्नम् ।
जीवितं जीवनौषधञ्च । "जीवातुरस्त्रियां भक्ते जीविते जीवनौषधे" इति मेदिनी ॥ "जीवातु-
र्जीवनौषधम्" इत्यमरः । स्थाणुः शिवः, शाखाशून्यवृक्षश्च । "स्थाणुः कीले हरे पुमान् ।
अस्त्री ध्रुव" इति मेदिनी ॥ सीधुः मद्यम् । "इक्षोः पक्वरसैः सिद्धः सीधुरित्यभिधीयते"
इत्युक्तो मद्यभेदश्च । वास्तुर्वासयोग्यभूमिः । स्वनामाख्यातः शाकश्च । "वेश्मभूर्वास्तुरस्त्रियाम्"
इत्यमरः । हिंगुः रामठदेशभवस्य वृक्षस्य निर्यासः । हिंगुद्रव्यञ्च । "सहस्रवेधि जतुकं बाह्लीकं हिङ्‌गु
रामठम्" इत्यमरः । तितउः चालन इति प्रसिद्धः । अत्र सन्वच्च ड उ इति निर्देशात् न
सन्धिः । "चालनी तितउः पुमान्" इत्यमरः ॥ सानुः पर्वतस्थसमभूमिदेशप्रस्थः । वनं
वातसमूहश्च । "सानुः प्रन्थः सानुरस्त्रियाम्" इत्यमरः । "सानुरस्त्री वने प्रस्थे वात्यामार्गा-
ग्रकोविदे" इति मेदिनी ॥ कम्बुः शङ्खम्‌ , गजश्च । "कम्बुः शङ्खेऽस्त्रियां पुंसि शम्बूके
वलये गजे" इति मेदिनी ॥ कमण्डलुः संन्यासिनां जलपात्रभेदः । करङ्कः प्लक्षवृक्षश्च ।
"कमण्डलुः स्यात् करके न स्त्री ना प्लक्षपादपे" इति मेदिनी ॥ ८ ॥</c>


<v>गोमयकुमुदबिम्बशङ्खाश्रमशूलसुवर्णतोरणाः ।
नूपुरशिखरतूर्यनिर्य्यासगृहाङ्‌कुशबर्हिपल्लवाः ॥ ९ ॥</v>
<c>गोमयं गोपुरीषम् ।
"गोविट् गोमयमस्त्रियाम्" इत्यमरः । कुमुदः कैरवम् । कह्लारं श्वेतोत्पलं वानरभेदश्च ।
"कुमुदं कैरवे रक्तपद्मेऽस्त्री कुम्भिकौषधौ । गाम्भार्यां पुंसि दिङ्नागे नागे शाखामृगान्तरे"
इति मेदिनी ॥ बिम्बं दर्पणादौ भासमानप्रतिबिम्बाश्रयम् ॥ कमण्डलुः । सूर्यादिमण्डलञ्च ।
"बिम्बोऽस्त्री मण्डलं त्रिषु" इत्यमरः । "बिम्बस्तु प्रतिबिम्बे स्यात्मण्डले पुन्नपुंसकम् ।
बिम्बिकायाः फले क्लीब कृकलासे पुनः पुमान्" इति मेदिनी ॥ शङ्खः स्वनामाख्यातः
समुद्रजातः पदार्थः । ललाटास्थि । निधिभेदश्च । "शङ्खो निधौ ललाटास्थ्नि कम्बौ"
इत्यमरः । "शङ्खः कम्बौ न योषिन्ना भालास्थिनिधिभिन्नखे" इति मेदिनी ॥ आश्रमः
ब्रह्मचर्यादिकः शास्त्रोक्तो धर्मभेदः । मुनीनां वासस्थानम् । कलौ तु ब्रह्मचर्यवानप्रस्थौ न स्तः
गृहस्थभिक्षुकाश्रमावेवेति केचिद्वदन्ति । यथा–"गृहस्थो भिक्षुकश्चैव आश्रमौ द्वौ कलौ युगे"
इति । "आश्रमो ब्रह्मचर्यादौ वानप्रस्थे मठे वने । अस्त्रियाम्" इति मेदिनी ॥ शूलः रोगभेद्‌
व्यवायः । सुतीक्ष्णम् । अयःफालः त्रिशूलश्च । "शूलोऽस्त्री रोग आयुधे" इति मेदिनी ॥
क्वचित् "सृणिः" इति पाठः ॥ सुवर्णः स्वनामाख्यातो धातुभेदः । हरिचन्दनम् । स्वर्ण-
गैरिकः । कर्षमितं काञ्चनञ्च । "कर्षं सुवर्णस्य सुवर्णसंज्ञम्" इति । "सुवर्णो ना स्वर्णकर्षे
सुवर्णाख्यमखान्तरे । स्त्री कृष्णागुरुणि क्लीबं काञ्चने हरिचन्दने" इति मेदिनी ॥ तोरणः
बहिर्द्वारम् । स्तम्बोपरिस्थं सिंहाकारकाष्ठम् । द्वारबाह्यभागश्च । "तोरणोऽस्त्री बहिर्द्वारम्"
इत्यमरः । नूपुरः पादाङ्गुदः । "पादाङ्गुदं तुलाकोटिर्मञ्जीरे नूपुरोऽस्त्रियाम्" इत्यमरः ॥
शिखरः वृक्षाग्रः । पर्वताग्रः । रत्नमात्रञ्च । "शिखरोऽस्त्री द्रुमाग्रेऽद्रिशृङ्गे पुलकक-
क्षयोः । पक्वादाडिमबीजाभमाणिक्यसकलाग्रयोः" इति मेदिनी ॥ तूर्य्यः वाद्यभेदः ॥
निर्यासः वृक्षात तरलतया निर्गतः कालेन कठिनतां प्राप्तः रसः । वृक्षरसः । क्वाथश्च ॥
गृहम् इष्टकामृत्तिकादिरचितं गेहम् । कलत्रञ्च । "न गृहं गृहमित्याहुर्गृहिणी गृह-
मुच्यते" इति स्मृतिः ॥ पुँल्लिङ्गस्तु बहुवचनान्त एव । "तत्रागारं धनपतिगृहान्" इति
मेघदूतम् । कलत्रेऽपि दाराशब्दवद्बहुवचनम् । "गृहं गृहाश्च पुंभूम्नि कलत्रेऽपि च सद्मनि"
इति मेदिनी ॥ अङ्कुशः हस्तिपालनोपयोगी वक्राग्रो लौहमयास्त्रभेदः । बर्हिः कुशः ।
"बर्हिर्देवसदनम्" इति श्रुतिः ॥ क्वचित् बर्ह इति पाठः । पल्लवः नवं पत्रविस्तारम् , शाखा-
विस्तारश्च । "लवोऽपि पल्लवे" इति नैषधम् । "पल्लवोऽस्त्री किसलयं विस्तारो विटपेऽस्त्रि-
याम" इत्यमरः । "पुंसि क्लीबे च पल्लव" इति तु व्याडिः ॥ ९ ॥</c>


;p{0274}
<v>व्रतदिनमासवर्षदलवल्कलकोटरषण्डचामराः ।
चन्दनपद्मधर्मकोलाहलकिसलयदेहदोहदाः ॥ १० ॥</v>
<c>व्रतः पुण्यसाधनार्थम्
उपवासादि नियमभेदः । भक्षणभेदश्च । "नियमो व्रतमस्त्री तच्चोपवासादि पुण्यकम्" इत्यमरः ॥
दिनं सूर्यकिरणोपलक्षितं षष्टिदण्डात्मकं तद्विशिष्टं वा । चतुर्यामात्मकः कालश्च । "घस्रो दिना
हनी वा तु" इत्यमरः ॥ मासः त्रिंशद्दिनात्मकः कालः । स च सौरसावनचान्द्रनक्षत्रभेदाच्चतु-
र्विधः । "पक्षौ पूर्वापरौ शुक्लकृष्णौ मासस्तु तावुभौ" इत्यमरः । पक्षो हि द्विविधः शुक्लः कृष्ण-
श्चेति । तत्र मासस्य पूर्वः शुक्लः । कृष्णस्त्वपरः । यतः शुक्लादिक्रमेण प्रायशो मासप्रवृत्तिः ।
तावुभौ पक्षावेको मासः । चान्द्रेण मानेनेदमुक्तम् । वर्षः द्वादशमासात्मकः कालः । जम्बु-
द्वीपः जम्बुद्वीपांशभेदश्च । तथा वृष्टिः प्रभवादयः षष्टिसंवत्सराश्च । "वर्षोऽस्त्री भारतादौ च
जम्बुद्वीपाब्दवृष्टिषु" इति मेदिनी ॥ "स्याद्वृष्टौ लोकधात्वंशे वत्सरे वर्षमस्त्रियाम्" इत्यमरः ।
दलः शस्त्रच्छेदः । अपकृष्टद्रव्यम् , पत्रं तमालपत्रं वा । तथा खण्डम् । उत्सेधवस्तु च । "अथ
पिचौ न स्त्री दलमुत्सेधखण्डयोः । शस्त्रच्छेदेऽप्यऽपद्रव्ये पत्रे" इति मेदिनी ॥ वल्कलः वृक्ष-
त्वक् । "वल्कं वल्कलमस्त्रियाम्" इत्यमरः । कोटरः वृक्षस्थगह्वरम् । "निष्कुहः कोटरं वा ना"
इत्यमरः । षण्डः वृषः । नपुंसकम् । कमलादिसमूहः । "षण्डं पद्मादिसङ्घाते न स्त्री स्याद्गोपतौ
पुमान्" इति मेदिनी ॥ शण्ड इत्यपि पाठः ॥ चामरः चमरपुच्छकृतव्यजनम् । "चक्रगण्डौ
च पुंसि स्याच्चामरं चमराऽपि च । दण्डे च वालव्यजने" इति मेदिनी ॥ क्वचित् वासव इति
पाठः ॥ चन्दनः मलयजातो गन्धसारः । रक्तचन्दनम् । वानरभेदः । औषधिभेदश्च । "च-
न्दनोऽस्त्री मलयजे भद्रकाल्यां नपुंसकम्" इति मेदिनी । पद्मः कमलम् । गजमुखादिस्थः ।
बिन्दुसमुदायः कमलाकारेण सैन्यादेरभिनिवेशनरूपो व्यूहभेदः । निधिभेदश्च । "पद्मोऽस्त्री
पद्मके व्यूहनिधिसङ्ख्यान्तरेऽम्बुजे" इति मेदिनी ॥ धर्मः स्वभावः । "विहितक्रियया साध्यो
धर्मः पुंसां गुणो मत" इत्युक्तः कर्म्मजन्यः अदृष्टः । शास्त्रविहितकर्मानुष्ठानजन्यः भाविफल-
साधनभूतः शुभादृष्टश्च । "धर्मोऽस्त्री पुण्य आचारे स्वभावोपमयोः क्रतौ । अहिंसोपनिषन्न्याये
ना धनुर्यमसोमपे" इति मेदिनी ॥ कोलाहलः बहुविधो दूरगामी अव्यक्तशब्दः । बहुभिः
कृतः स्पष्टशब्दश्च । "कोलाहलः कलकल" इत्यमरः ॥ किसलयः किशलय इति तालु-
जशकारमध्यो वा पत्रादियुक्तशाखापर्वा । पल्लवश्च । "पल्लवोऽस्त्री किसलयम्" इत्यमरः ।
देहः स्थूलसूक्ष्मकार्यकारणरूपं शरीरम् । लग्नञ्च । "कायो देहः कलीबपुंसोः" इत्यमरः ॥
दोहदः गर्भः । "सुदक्षिणा दोहदलक्षणं दधौ" इति रघुः । गर्भिण्यभिलाषः लालसा च ।
"अथ दोहदम् । इच्छा काङ्क्षा स्पृहेहा" इत्यमरः ॥ १० ॥</c>


;p{0275}
<v>कुलिशध्वजकार्षापणपिनाकमुस्तान्धकारशृङ्गवलयाः ।
पटलप्रवालचषकोपवासकासारकटकसन्तानाः ॥ ११ ॥</v>
<c>कुलिशः वज्रः । अस्थिसंहार-
वृक्षः । मत्स्यभेदश्च । "ह्रादिनी वज्रमस्त्री स्यात्कुलिशं भिदुरं पविः" इत्यमरः ॥ "यमे ना
कुलिशो न स्त्री दम्भोलौ ना झषान्तरे" इति मेदिनी ॥ ध्वजः चतुष्कोणाकारः
वंशदण्डोपरिस्थः वस्त्रखण्डः । खट्वाङ्गः मेढ्रश्च । "पताका वैजयन्ती स्यात्केतनं ध्वज-
मस्त्रियाम्" इत्यमरः । "ध्वजः स्यात्सौण्डिके पुमान् । न स्त्रियान्तु पताकायां खट्वाङ्गे
मेढ्रचिह्नयोः" इति मेदिनी ॥ कार्षापणः षोडशपणाः । पणश्च । "कार्षापणः कार्षिकः
स्यात्‌" इत्यमरः । "कार्षापणोऽस्त्री कार्षीके पणषोडशकेऽपि च" इति मेदिनी ॥ पिनाकः
शिवधनुः । तच्छूलास्त्रम् । पांशुवर्षणञ्च । "पिनाकोऽस्त्री रुद्रचापे पांशुवर्षत्रिशूलयोः" इति
मेदिनी ॥ क्वचित् पिधाननिधानौ इति पाठौ । आश्रयः कार्यावसानश्च । मुस्तः मुस्तकः ।
स्थावरविऽषभेदश्च । "कुरुबिन्दो मेघनामा मुस्ता मुस्तकमस्त्रियाम्" इत्यमरः ॥ अन्धकारः
तेजोभावः । तमश्च । "अन्धकारोऽस्त्रियां ध्वान्तं तमिस्रं तिमिरं तमः" इत्यमरः । क्वचित् कर्का-
रुरिति पाठः ॥ शृङ्गः पर्वतोपरिभागः । प्राधान्यः । कामोद्रेकश्च, पश्वादेर्विषाणं वा । "शृङ्गं
प्रभुत्वे शिखरे चिह्ने क्रीडाम्बुयन्त्रके । विषाणोत्कर्षयोश्चाथ शृङ्गः स्यात्कर्मशीर्षके" इति मेदिनी ॥
वलयः हस्तपादकटकादिः । उत्तरपदस्थः तदाकारवेष्टनञ्च । यथा "भूवलयम्" वेष्टभूमिः
गोलश्च । "आवापकः पारिवाहिः कटको वलयोऽस्त्रियाम्" इति मेदिनी ॥ पटलः छदिः ।
पिटके च परिच्छदं । छदिर्दृग्रोगतिलके क्लीबं वृन्दे पुनर्न ना" इति मेदिनी ॥ प्रवालः
पल्लवः । प्रबाल इति कचित्पाठः । "पुष्पं प्रबालोपहितं यदि स्यात्" इति कुमारः ।
वर्णमणिभेदः । वीणादण्डश्च । "प्रवालमङ्कुरेऽप्यस्त्री" इत्यमरः ॥ "प्रवालोऽस्त्री किसलयं ?
दण्डे च विद्रुमे" इति मेदिनी ॥ चषकः मद्यपानपात्रम् । "चषकोऽस्त्री पानपात्रम्" ?
मरः । "चषकोऽस्त्री पानपात्रे मधुमद्यप्रभेदयोः" इति मेदिनी ॥ उपवासः अनाहा?
"तपनोदयमारभ्य यामाष्टकमभोजनम् । उपवास इति ख्यात" इति स्मृतिः । "औ?
तूपवासः" इत्यमरः । औपवस्तम् । उपवस्तमप्यत्र । औपवस्त्राम्" इति च क्वचित् प?
कासारः सरोवरम् । सपद्मः निष्पद्मो वा महाजलाशयश्च । कासारः कृत्रिमपद्माक?
केषाञ्चिन्मतम् । "पद्माकरस्तडागोऽस्त्री कासारः सरसी सरः" इत्यमरः । कटकः मेखल?
पर्वतमध्यभागः । बाहुभूषणवलयः । हस्तिदन्तमण्डलञ्च । "आवापकः पारिहार्यः कटको?
योऽस्त्रियाम्" इत्यमरः । "कटकोऽस्त्री नितम्बेर्द्रेर्दण्डिनां दन्तमण्डले । सामुद्रलवणे?
धानीवलययोरपि" इति मेदिनी ॥ सन्तानं वंशः । विस्तारः अपत्यम् । कल्प?
"सन्तानः सन्ततौः गोत्रे स्यादपत्ये सुरद्रुमे" इति मेदिनी ॥ "वंशोन्ववायः सन्तानो ?
स्युर्ब्राह्मणादयः" इत्यमरः ॥ ११ ॥</c>


;p{0276}
<v>आकाशकुञ्जकुतपादनवारवाणप्रस्थावतंसनखमण्डपकच्छपुच्छाः ।
कान्तारकङ्कणतडागकिरीटराष्ट्रतीर्थव्रणस्तबकसङ्‌क्रमपीठकानि ॥ १२ ॥</v>
<c>आकाशः गगनम् । "वियद्विष्णुपदं वा तु?
काशविहायसी" इत्यमरः ॥ कुञ्जः समन्ताल्लतादिभिराच्छादितो मध्यशून्यः पर्वतादेः ?
भेदः । हस्तिहनुश्च । "कुञ्जो दन्तेऽपि न स्त्रियाम्" इत्यमरः । "कुञ्जोऽस्त्रियां नि?
हनौ दन्तेऽपि दन्तिनाम्" इति मेदिनी ॥ कुतपः पञ्चदशधा विभक्तदिनस्वा?
कालः । स च मध्याह्नात् पूर्वोत्तरदण्डद्वयात्मकः मुहूर्त्तरूपः कालः । "अष्टमोह्नः?
पोऽस्त्रियाम्" इत्यमरः । अत्र अह्नशब्दो मुहूर्त्तपर इति पठन्ति । यथा–"मुहूर्ता?
मादूर्द्ध्वं मुहूर्तान्नवमादधः । स कालः कुतपो ज्ञेय" इति । "क्लीबेऽपि कुतपम्"?
इति व्युकारशब्दोऽपि शब्दरत्नावल्यामागतः । "कुतपोऽस्त्रियां दौहित्रे वाद्येच्छागज?
कुशे दिनस्याष्टमांशे ना सूर्ये" इति मेदिनी ॥ ओदनः भक्तम् । स्विन्नान्नञ्च । ?
स्त्री भक्तमन्धोन्नमोदनोऽस्त्री स दीदिविः" इत्यमरः । "ओदनं न स्त्रियां भक्ते ?
मोदनी स्त्रियाम्" इति मेदिनी ॥ वारवाणः कवचः । "कञ्चुकी वारवाणोऽस्त्री ?
मरः । "क्लीबे तु वारवाणम्" इति च ॥ प्रस्थः पर्वतस्य वासयोग्यभूमी । मा?
"प्रस्थोऽस्त्रियां मानभेदे सानावुन्मितवरतुनि" इति मेदिनी ॥ अवतंसः क?पूरः?
भूषणभेदश्च । "पुस्युत्तंसावतंसौ द्वौ कर्णपूरे च शेखरे" इत्यमरः । "अवतंसो न स्त्रि?
कर्णपूरे च शेखरे" इति मेदिनी ॥ नखः करजः । अङ्गुल्यग्रस्थः कष्टकश्च । ?
कररुहो नखोऽस्त्री" इत्यमरः । "नखी स्त्रीक्लीबयोः शुक्तौ नखरे पुन्नपुंसकम्" इति ??
मण्डपः जनविश्रामस्थानम् । देवादिगृहञ्च । यथा धर्ममण्डपः । चण्डीमण्डपः । विष्णुमण्डप
इत्यादि । "मण्डपोऽस्त्री जनाश्रयः" इत्यमरः ॥ कच्छः जलप्रायो देशः । तटः पुन्नागद्रुमश्च ।
"जलप्रायमनूपं स्यात्पुंसि कच्छस्तथाविधः" इत्यमरः । तथाविधः अनूपसदृशः कश्चिन्नद्यादे-
रुपान्तदेशः कच्छ इत्यपरैरुच्यते । "अथ कच्छः स्यादनूपे तुन्नकद्रुमे । नौकाङ्गे पुंसि वाराह्यां
चीरिकायाञ्च योषिति" इति मेदिनी ॥ पुच्छः पश्चाद्भागः । लाङ्‌गुलञ्च । "पुच्छोऽस्त्री लूम-
लाङ्गुले" इत्यमरः । केचित्‌ लाङ्गूलमप्यत्र । "पुच्छः पश्चात्प्रदेशेऽपि लाङ्गूले पुच्छमस्त्रि-
याम्" इति मेदिनी ॥ कान्तारं कोविदारवृक्षः । इक्षुभेदः उपद्रवः काननम् । दुर्गवर्त्म ।
गर्त्तञ्च । "महारण्ये दुर्गपथे कान्तारं पुन्नपुंसकम्" इत्यमरः ॥ कङ्कणं करभूषणम् । भूषण-
मात्रञ्च । "कङ्कणं करभूषणम्" इत्यमरः ॥ "कङ्कणो ना प्रतिसर" इति रत्नकोषः ।
"कङ्कणं करभूषायां सूत्रमण्डलयोरपि" इति मेदिनी ॥ तडागं पञ्चशता न्यूनधनुर्मितः द्विस-
हस्रन्यूनहस्तक्षेत्रफलकः पञ्चचत्वारिंशद्धस्तान्न्यूनदीर्घविस्तारः जलाशयः । यथा । "शतेन-
धनुर्भिः पुष्करणी । त्रिभिर्दीर्घिका । चतुर्भिद्रोणः । पञ्चभिस्तडाग इति वशिष्ठोक्तिः । "प्रश-
स्तभूमिभागस्थो बहुसंवत्सरोषितः । जलाशयस्तडागः स्यात्" इति । "पद्माकरस्तडागोऽस्त्री
कासारः सरसी सर" इत्यमरः । क्वचित् तटाक इत्यपि पाठः । ततस्तटाकतडागावपि स्याताम ।
"तडागोऽस्त्री जलाधारविशेषे यन्त्रकूटके" इति मेदिनी ॥ किरीटं मुकुटः । शिरोवेष्टनञ्च ।
"अथ मुकुटं किरीटं पुन्नपुंसकम्" इत्यमरः । मकुटमित्यपि पाठः ॥ राष्ट्रं जनपदः । "गौडं
राष्ट्रमनुत्तमम्" इति प्रबोधचन्द्रोदयः । उपद्रवश्च । "अथ राष्ट्रोऽस्त्री विषये स्यादुपद्रवे" इत्य-
मरः । "राष्ट्रं स्यादुपवर्त्तने । उपद्रवे क्लीबपुंसोः" इति मेदिनी ॥ तीर्थं शास्त्रम् । यज्ञः क्षेत्रम् उपायः ।
स्त्रीरजः । नद्यादेरवतरणम् । घट्टादिश्च । "निपानागमयोस्तीर्थमृषिजुष्टे जले गुरौ" इत्यमरः ।
निपानमित्यत्र कचिन्निदानमित्यपि पाठः । निदानमुपायः । सिंहलार्थव्याख्याने तु निदानमादिकार-
णमित्यर्थः । तीर्थं शास्त्राध्वरक्षेत्रोपायनारीरजःसु च । अवतारर्षिजुष्टाम्बुपात्रोपाध्यायमन्त्रिषु"
इति मेदिनी ॥ व्रणं क्षतम् । "व्रणोऽस्त्रियामीर्ममरुः" इत्यमरः । स्तबकं गुच्छः । "स्याद्गु-
च्छकस्तु स्तबकः इत्यमरः ॥ सङ्क्रमं जलबन्धनस्थानम् । "आत्मानं सङ्क्रमं कृत्वा" इति
स्मृतिः । रव्यादेः राश्यन्तरसञ्चारश्च । "अस्त्री तु सङ्क्रमो दुर्गसञ्चरः" इत्यमरः । "सङ्क्रमः
क्रमणे पुंसि न स्त्री स्याद्‌दुर्गसञ्चरे" इति मेदिनी ॥ पीठकम् आसनभेदः । व्रतिनामासनञ्च ।
पीठ इत्यपि पाठः । "पीठमासनम्" इत्यमरः । अस्मिन् त्रिकाण्डशेषकोषेऽपि "विष्टरः पीठम-
स्त्रियाम्" इति च ॥ १२ ॥</c>


;p{0277}
<v>समरसरकरणविटपाङ्गारगैरिकदैवतकूटागाराः ।
प्रोथमुहूर्त्तदिवसफलकानिकाशनिदाघमुषलतिलकानि ॥ १३ ॥</v>
<c>समरः युद्धम् । "अस्त्रियां समरानीकरणाः कलहविग्रहौ"
इत्यमरः ॥ सरकः मद्यपानपात्रम् । मद्यपरिसेवनम् । इक्षुजमद्यम् । तत्पात्रञ्च । "सरकोऽप्यनु-
तर्पणम्" इत्यमरः । "सरकं वा नानुतर्षो ना" इति रत्नकोषः । "सरकः सीधुपानेक्षुसीधुनो-
र्मद्यभाजनम्" इत्यजयः । "सरकोऽस्त्री सीधुपाने सीधुपात्रेक्षुसीधुनोः" इति मेदिनी ॥ रणः
युद्धम् । शब्दः । कणः । गतिश्च । "अस्त्रियां समरानीकरणाः कलहविग्रहौ" इत्यमरः । "रणः
कोणे क्वणे पुंसि समरे पुन्नपुंसकम्" इति मेदिनी ॥ विटपः शाखा । पल्लवविस्तारः । स्तम्बः ।
पल्लवश्च । "स्तम्बेऽपि विटपोऽस्त्रियाम्" इत्यमरः ॥ "विटपो न स्त्रियां स्तम्बशाखाविस्तार-
पल्लवे" इति मेदिनी ॥ अङ्गारः अर्धदग्धः अग्निसंक्रान्तः अग्निशून्यो वा काष्ठखण्डः । मङ्गल-
ग्रहः । रक्तवर्णः । "अथ न स्त्री स्यादङ्गारोऽलातमुल्मुकम्" इत्यमरः । "अङ्गारमुल्मुके न
स्त्री पुँल्लिङ्गस्तु महीसुते" इति मेदिनी ॥ गैरिकः पर्वतजात उपधातुभेदः । स्वर्णञ्च । "स्वर्णेऽपि
गैरिकम्" इत्यमरः । अत्रापि शब्दाद्‌गेरू इति ख्यातः धातुश्च । "गैरिकं धातुरुक्मयोः" इति
मेदिनी ॥ दैवतः देवः । देवतानां समूहश्च । "वृन्दारका दैवतानि पुंसि वा" इत्यमरः ।
कूटागारः । मृषागारम् । चन्द्रशालिका । क्रीडागृहञ्च ॥ प्रोथम् अश्वनासिका । कटी ।
शाटकम् । स्त्रीगर्भः । भीषणम् । स्थितिश्च । "घोणा तु प्रोथमस्त्रियाम्" इत्यमरः । "प्रो-
थोऽस्त्री हयघोणायां ना कट्यामध्वगे त्रिषु" इति मेदिनी ॥ मुहूर्तं द्वादशक्षणमितः कालः । पञ्च-
दशधा विभक्तस्य दिनस्थ पञ्चदशभागः । किञ्चिन्न्यूनाधिकघटिकाद्वयरूपः कालश्च । "तास्तु
त्रिंशत्क्षणस्ते तु मुहूर्त्तो द्वादश स्त्रियाम्" इत्यमरः । दिवसं दिनम् । सावनादीनि दिनानि च ।
"नाडी षष्टितमस्तत्र सावनो दिवसः स्मृतः । त्रिंशद्भागोर्कराशेस्तु दिवसः सौर उच्यते ।
चान्द्रस्य तिथ्यवच्छिन्नो भौमो भूपरिधेर्मतः" इति ॥ फलकः चर्म । वृक्षादीनां शस्यम् । लामः ।
फलकम् । कार्यम् । दानम् । मुष्कञ्च । फलोऽप्यत्र पाठः । "फलकोऽस्त्री फलं चर्म" इत्यमरः ।
"फलं जातिफले शस्ये हेतूत्थे व्युष्टिलाभयोः । त्रिफलायाञ्च कक्कोले प्रियङ्गौ तु फली स्मृता" इति
मेदिनी ॥ काशः रोगभेदः । क्षुतः तृणभेदः । तत्पुष्पञ्च । काशकोऽप्यत्र । "काशमस्त्रियाम्" इत्य-
मरः । "काशस्तृणे स्यात्क्षवथौ" इति विश्वः । क्वचित् मास इति पाठः ॥ निदाघम् उष्णम् ।
घर्मः । घर्म्मकालः ज्यैष्ठाप्षाढमासयोः । घर्मजलञ्च । "घर्मो निदाघः स्वेदः स्यात्" इत्यमरः । "नि
दाघो ग्रीष्मकाले स्यादुष्मस्वेदाम्बुनोरपि" इति मेदिनी ॥ मुषलम् अयोग्रम् । स्वनामाख्यातः
धान्यादिखण्डनसाधनः पदार्थश्च । मुसलं मुशलञ्चेति दान्त्यतालुजसकारयुक्तौ पाठावपि
स्याताम् । "अयोग्रं मुषलोऽस्त्री स्यात्" इत्यमरः ॥ "मुषलं स्यादयोग्रे च पुन्नपुंसकयोः" इति
मेदिनी ॥ तिलकं स्वनामाख्यातः नासादिधार्यश्चन्दनादिविशेषकः । क्लोम च । तमालपत्र-
तिलकचित्रकान्यपि । "तिलकं क्लोम" इत्यमरः । "तिलको द्रुमरोगाश्चभेदेषु तिलकालके । क्लीबं
सौवर्चलक्लोम्नोर्न स्त्रियां तु विशेषके इति मेदिनी ॥ १३ ॥</c>


;p{0278}
<v>वल्मीकवृषणद्रोणगाण्डीवनिगडानि च ।
मुकुलादि च विज्ञेयं शिष्टसन्दर्भतोपरम् ॥ १४ ॥</v>
<c>वल्मीकं स्तूपम् । "वामलूरश्च
नाकुश्च वल्मीकं पुन्नपुंसकम्" इत्यमरः "वल्मीको रोगभेदे च नाकौ च पुन्नपुंसकम्" इति
मेदिनी । "वल्मीको वामलूरे स्यान्मुनिरोगविशेषयोः" इति विश्वः ॥ वृषणम् अण्डकोषम् ।
"मुष्कोण्डकोषो वृषणः" इत्यमरः । द्रोणः भारतप्रसिद्धः स्वनामाख्यातो योद्धृभेदः । भारतप्र-
सिद्धः स्वनामाख्यातो राजगुरुबौद्धोपासकब्राह्मणवरश्च । वृश्चिकः । मेघभेदः । वृक्षभेदः । आढ-
कचतुष्टयरूपः परिमाणश्च । "अस्त्रियामाढकद्रोणौ" इत्यमरः । "द्रोणोऽस्त्रियामाढके स्यादा-
ढकानां चतुष्टये । पुमान् कृपीपतौ दग्धकाके स्त्री नीवृदन्तरे । तथा काष्ठाम्बुवाहिन्यां गवा-
दिन्यामपीष्यते" इति मेदिनी ॥ गाण्डीवम् । अर्ज्जुनचापः । चापमात्रञ्च । "कपिध्वजस्य
गाण्डीवगाण्डीवौ पुन्नपुंसकौ" इत्यमरः । "गाण्डीवो गाण्डीवश्चाऽस्त्री कार्मुकेर्जुनकार्मुके" इति
मेदिनी ॥ निगडं शृङ्खला । लोहमयो हस्तिपादबन्धनः अन्दुकश्च । "अन्दुको निगडोऽस्त्री
स्यात्" इत्यमरः ॥ मुकुला ईषद्विकशितकलिका । "कुड्मलो मुकुलोऽस्त्रियाम्" इत्यमरः ॥
अपरम् अत्रादिपदात्‌ देहमृणालापणामिषादि अन्यच्च । शिष्टसन्दर्भतः शिष्टानां स्थिरबुद्धीनाम् ।
"न पाणिपादचपलो न नेत्रचपलो मुनिः । न च वागङ्गचपलः" इति शिष्टस्य लक्षणम् ।
इत्युक्तलक्षणवतां महेश्वरेन्द्रचन्द्रपाणिनिवररुचिप्रभृतीनाम् । सन्दर्भतः काव्यादिरचनाविशेषतः ।
प्रबन्धविशेषतश्चेति यावत् ।  "गूढार्थस्य प्रकाशश्च सारोक्तिः श्रेष्ठता तथा । नानार्थकत्वं वेद्यत्वं
सन्दर्भः कथ्यते बुधैः" इत्युक्तलक्षणात् सन्दर्भविशेषाद्वा । विज्ञेयं बोद्धव्यम् । विशेषेण ज्ञात-
व्यमित्यर्थः । पुन्नपुंसकयोः पुँल्लिङ्गे च क्लीबलिङ्गे च पूर्वोक्ताः शब्दगणाः । भवेयुरिति पूर्वे-
णात्रान्वयः ॥ १४ ॥ इति पुन्नपुंसकलिङ्गसङ्ग्रहः समाप्तः ॥</c>


;p{0279}
<v>अथ स्त्रीपुंसयोः केलिर्मणिर्योनिर्भसिर्मुनिः ।
मरीचिः शाल्मालः स्वातिः श्रेणिर्मुष्टिस्तिथिः सृणिः ॥ १५ ॥</v>
<c>अथ स्त्रीपुँलिङ्गसङ्ग्रहमाह ॥
अथ अनन्तरार्थद्योतकः ॥ केलिः परिहासः । क्रीडा । पृथिवी च । "द्रवकेलिपरीहासाः
क्रीडा लीला च नर्म च" इत्यमरः । परीहास इत्यत्र परिहास इति च । लीला इत्यत्र
खेला इति च क्वचिद्दृश्यते ॥ मणिः मुक्तादिरत्नम् । "मणिहारावलिरामणीयकम्" इति ।
"नृपनीलमणीगृहत्विषा" इति च नैषधम् । मृन्मयपात्रभेदः । अलिञ्जरः लिङ्गाग्रश्च । "रत्नं
मणिर्द्वयोरश्मजातौ मुक्तादिकेऽपि च" इत्यमरः । "मणिः स्त्री पुंसयोरश्मजातौ मुक्ता-
दिकेऽपि च । कण्ठदेशस्तनेऽजाया लिङ्गाग्रेऽलिञ्जरेऽपि च" इति मेदिनी ॥ योनिः
मण्यादीनामुत्पत्तिस्थानमाकरः कारणम् । स्त्रीणामसाधारणचिह्नम् । तद्देवताकं पूर्वफाल्गुनी-
नक्षत्रञ्च "भगं योनिर्द्वयोः" इत्यमरः । योनिः स्त्रीपुंसयोश्च स्यादाकरे स्मरमन्दिरे" इति
मेदिनी ॥ मसिः पत्रलेखनद्रवम् । कज्जलम् । नीलशेफालिकावृन्तञ्च । अत्र मशिरिति तालु-
जशकारान्तपाठोऽपि । मुनिः स्थिरचित्तो वीतरागादिश्च । "दुःखेष्वनुद्विग्नमनाः सुखेषु
विगतस्पृहः । वीतरागभयक्रोधः स्थितधीर्मुनिरुच्यते" इति गीतायाम् । मन्वत्रिविष्णुहारितादयश्च ।
"मुनित्रयं नमस्कृत्य" इति बुद्धश्च । "मुनीन्द्रः श्रीधनः शास्ता मुनिः" इत्यमरः । सप्त-
सङ्ख्या च । "मुनिगुहकार्णवैः कृतयतिवदकोकिलकम्" इति वृत्तरत्नाकरः । तपस्वी च ।
तपस्वी तापसः पारिकांक्षी वाचंयमो मुनिः" इत्यमरः । "मुनिः पुंसि वशिष्ठादौ वकसेन-
तरौ जिने" इति मेदिनी ॥ मरीचिः किरणः । "भानुः करो मरीचिः स्त्री पुंसयोः" इत्यमरः ।
"मरीचिर्मुनिभेदे ना गभस्तावनपुंसकम्" इति मेदिनी । शाल्मलिः स्वनामाख्यातो वृक्षः ।
"स्थिरायुः शाल्मलिर्द्वयोः" इत्यमरः । अत्र शाल्मली शाल्मलिः इति द्वयमपि । शाल्मले-
दीर्घायुष्कत्वात् स्थिरायुः इति वदन्ति । स्थिरमायुर्यस्याः स्थिरायुः । "षष्टिवर्षसहस्राणि वने
जीवति शाल्मलिः" इति वचनात् ॥ "शाल्मलिस्तरुभेदे स्याद्‌द्वीपभेदेऽपि च द्वयोः" इति
मेदिनी ॥ स्वातिः अश्विन्यादिपु पञ्चदशमं नक्षत्रम् । सूर्यपत्नीभेदश्च ॥ श्रेणिः छिद्र-
रहिता पङ्क्तिः । "द्वयोः श्रेणिः सजातिभिः" इत्यमरः । "श्रेणिः स्त्रीपुंसयोः पङ्क्तौ
समानशिल्पिसंहतौ" इति मेदिनी ॥ मुष्टिः बद्धपाणिः । पलपरिमाणम् । कुञ्च्यष्टभागः ।
मोषणञ्च । "मुष्टिर्द्वयोः पले बद्धपाणौ स्तरौ" इति मेदिनी ॥ तिथिः पञ्चदशचन्द्रकला-
क्रियारूपा प्रतिपदादिः । पञ्चदशसङ्ख्या च । सृणिः शत्रुः । अङ्‌कुशास्त्रम् । अत्र तालुज-
शकारादिश्च । "अङ्कुशोऽस्त्री सृणिः स्त्रियाम्" इत्यमरः । "शृणिरङ्कुशवाची च काशश्च
तृणवाचकः" इति शकारभेदः । "आरक्षमग्नमवमत्य सृणिः सिताग्रम्" इति माघः । केचि-
त्त्वत्र सृणिरिति दन्त्यसकारान्तपाठोऽपि माघस्य प्रमादात्सम्भूत इति पठन्ति ॥ १५ ॥</c>


;p{0280}
<v>ऊर्म्मिर्गभस्तिरशनिवैपार्ष्णीषुधिराशयः ।
बस्तिश्च किष्कुः कन्दुश्चरेणुतन्वीशबाहवः ॥ १६ ॥</v>
<c>ऊर्मिः तरङ्गः प्रकाशः । वेगः । वस्त्रसङ्कोचरेखा । पीडा । उत्कण्ठा । बुभुक्षादयः षट्
च । यथा । "बुभुक्षा च पिपासा च प्राणस्य मनसः स्मृतौ । शोकमोहौ शरीरस्य जरामृत्यु-
षर्ड्मयः" इति । "ऊर्मिः स्त्रीपुंसयोर्वीच्यां प्रकाशे वेगभङ्गयोः । वस्त्रसङ्कोचरेखायां वेदना-
पीडयोरपि" इति मेदिनी ॥ गभस्तिः किरणः । सूर्यः स्वाहा । वह्निपत्नी च ।
"किरणोस्रमयूखांशुगभस्तिघृणिरश्मयः" इत्यमरः । "गभस्तिः किरणे सूर्ये ना स्वाहायान्तु
योषिति" इति मेदिनी ॥ अशनिः मेघोत्पन्नः । ज्योतिषम् । वज्रम् । प्रस्तरवर्षी । उल्का-
विशेषः । विद्युच्च । "शतकोटिः त्सरुः शभ्बो दम्भोलिरशनिर्द्वयोः" इत्यमरः । "अशनिः
स्त्रीपुंसयोः स्याच्चञ्चलायां पवावपि" इति मेदिनी ॥ पार्ष्णिः पादग्रन्थः । गुल्फस्याधोभागः ।
पृष्ठश्च । "पुमान् पार्ष्णिस्तयोरध" इत्यमरः । "पार्ष्णिः स्त्रीपुंसयोः पादमूले स्याद्ध्वजिनी
कटौ" इति रन्तिदेवः । "पार्ष्णिः स्यादुन्मदस्त्रियाम् । स्त्रियां द्वयोः सैन्यपृष्ठे पादग्रन्थ्य-
धरेऽपि च" इति मेदिनी ॥ अत्र वैदशब्दस्तु पादपूरणे स्यात् । "ऊर्म्मिर्गभस्तिरसनीरैपार्ष्णीषुधि-
राशयः" इति क्वचित् पाठः । इषुः बाणः । तत्तुल्यसङ्ख्यम् । पञ्चसङ्ख्यान्वितञ्च ।
"कलम्बार्गणशराः पत्रीरोप इषुर्द्वयोः" इत्यमरः । धिर्ज्ञानभेदः बुद्धिश्च । अत्र ईकारान्तधीश-
ब्दोऽपि । "धीः प्रज्ञा शेमुषीमतिः" इत्यमरः । "धिर्ज्ञानभेदे बुद्धौ च" इति मेदिनी ॥
राशी धान्यादीनां पुञ्जम् । ज्योतिश्चक्रस्य द्वादशांशो मेषादिः । व्यक्ताव्यक्तगणभेदश्च । "द्वौ
राशी पुञ्जमेषादौ" इत्यमरः । "राशिर्मेषादिपुञ्जयोः" इति मेदिनी । वस्तिर्नाभेरधोभागः
मूत्राधारस्थानम् । वासः वसनदशा च । "वस्तिर्नाभेरधोर्द्वयोः" इत्यमरः । "वस्तिर्द्वयोर्नि-
रूहे नाभ्यधोभूम्नि दशासु च" इति मेदिनी ॥ किष्कुः द्वादशाङ्गुलपरिमाणम् । प्रकोष्टदेशः
हस्तपरिमाणञ्च । किष्कुर्हस्ते वितस्तौ च" इत्यमरः । "प्रकोष्ठेऽप्यनपुंसकः" इति रुद्रः ।
"किष्कुर्द्वयोर्वितस्तौ च संप्रकोष्ठकरेऽपि च" इति मेदिनी ॥ कन्दुः स्वेदनीपात्रम् । "कन्दुपक्वं
तैलपक्वम्" इति स्मृतिः ॥ तण्डुलादेर्भर्जनपात्रमात्रञ्च । "गोकुले कन्दुशालायाम्" इति स्मृतिः ।
"कन्दुर्वा स्वेदनी स्त्रियाम्" इत्यमरः ॥ रेणुः परागः । धूली । पांशुः । पर्पटश्च । "रेणुः
स्त्रीपुंसयोर्धूलौ पुँल्लिङ्गः पर्पटे पुनः" इति मेदिनी ॥ तनुः देहः । मूर्त्ती । अल्पम् । विर-
लश्च । "तनुः काये त्वचि स्त्री स्यात्त्रिष्वल्पे विरले कृशे" इति मेदिनी ॥ ईशः महादेवः ।
परमेश्वरः । हिरण्यगर्भः । शिवपत्नी च । "ईशः प्रभौ महादेवे" इति मेदिनी ॥ "ईशः प्रभौ
शङ्करे स्यादीशा लाङ्गलदण्डके" इति विश्वः । क्वचित्‌ वेणुतन्वीषबाहव इति पाठः ॥ बाहुः
भुजः । कक्षावध्यङ्गुलिपर्यन्तोवयवश्च । "द्वौ परौ द्वयोः भुजबाहू" इत्यमरः ॥ १६ ॥</c>


;p{0281}
<v>गण्डूषगर्जजागर–भुजकीलज्वालवर्त्तकव्रीडाः ।
उत्कण्ठशटवराटक–रभसाः स्त्रीत्वे तु टाबन्ताः ॥ १७ ॥</v>
<c>गण्डूषः मुखपूरणयोग्यं जलम् । "गजाय गण्डूषजलम्" इति कुमारः ॥ करिहस्तम् ॥ प्रसृत्या
प्रमितं जलम् । कराङ्गुलिश्च । "गण्डूषो मुखपूर्त्तौ स्याद्गजहस्त्याङ्गुलावपि । प्रसृत्या प्रमितेऽपि
स्यात्" इति हैमः ॥ "गण्डूषो मुखपूर्त्तीभपुष्करप्रसृतोन्मिते" इति मेदिनी ॥ गर्जः मेघनादः ।
मत्तकरी च ॥ जागरः निद्राभावः । जागरणम् । कवचश्च । "जागर्या जागरा द्वयोः"
इत्यमरः ॥ भुजः बाहुः करः त्रिकोणचतुष्कोणादिक्षेत्रस्थरेखाविशेषः । "तथाऽयते तद्भुजको-
टिघातः" इति लीलावती । "अस्त्री द्वौ परौ द्वयोः भुजबाहू" इत्यमरः । "भुजा द्वयोर्बाहौ
करे" इति मेदिनी ॥ कीलः शङ्कुः । शस्त्रम् । अग्निशिखा । कफोणी । स्तम्भः । लेशश्च ।
"शङ्कावपि द्वयोः कीलः" इत्यमरः । "कीलोग्नितेजसि । कफोणिस्तम्भयोः शङ्कौ" इति
हैमः । "कीलो लेशे द्वयोः स्तम्भज्वालाकफोणिशङ्कुषु" इति मेदिनी ॥ ज्वालः अग्निशिखा ।
दग्धान्नम् । दाहश्च । "वह्नेर्द्वयोर्ज्वालकीलौ" इत्यमरः । वर्त्तकः पक्षिभेदः । अश्वखुरश्च ।
"खुरेऽप्यश्वस्य वर्त्तकः" इत्यमरः । "वर्तकस्तु खुरेऽश्वस्य विहगे" इति मेदिनी ॥ व्रीडा लज्जा ।
"मन्दाक्षं हीस्त्रपा व्रीडा लज्जा" इत्यमरः । तथा रभसकोषे स्त्रीपुँल्लिङ्गशब्दानां निर्देशे ।
"गण्डूषगर्जभुजजागरहारकीलज्वालाझटारभसवर्त्तकगद्धशृङ्गाः ।व्रीडादयश्च वरटश्च वराटकश्च
उत्कण्ठबाणकरकाश्च समामयाश्च" इत्युक्तम् ॥ उत्कण्ठः इष्टलाभे कालासहनरूपम् औत्सुक्यम्
"उत्कण्ठोत्कलिके समे" इत्यमरः ॥ "चिन्ता तु स्मृतिराध्यानं स्मरणं सस्पृहे पुनः । उत्कण्ठोत्क-
लिके तस्मिन्नभिध्या तूभयोरपि" इति शब्दार्णवः । शटः अम्बलः । सिंहकेशरः । जटा
???.......???.......???.......???.......???.......???
वरटशब्दोऽपि पुंस्त्रियोः स्यात् । रभसः वेगः । हर्षः । औत्सुक्यम् । पौर्वापर्याविचारे च ?
"रभसो वेगहर्षयोः" इति मेदिनी । "रभसो हर्षवेगयोः" इति विश्वः । इमे शब्दाः । स्त्री?
स्त्रीलिङ्गभावे तु । टाबन्ता टाप्‌प्रत्ययान्ता एवेति ज्ञेयाः । न तु ईबन्ता इत्यर्थः ॥ १७ ॥</c>


;p{0282}
<v>शल्लको वृश्चिकः कीटः शारस्तूणो घटः कटः ।
शफरो वेतसश्चामी स्त्रियां ङ्यन्ताः प्रकीर्त्तिताः ॥ १८ ॥</v>
<c>शल्लक?
त्वक् । भेकः । स्वार्थे कन् । त्वक् । शणवृक्षः । पक्षिभेदश्च । "छत्रादिकाष्टिशरयोः शल्ल?
पशुवृक्षयोः" इति मेदिनी ॥ वृश्चिकः कीटभेदः । शुक्रकीटः । मेषादितः अष्टमो राशिः ?
औषधिभेदः । मदनवृक्षः । कर्कटः । गोमयकीटश्च । "वृश्चिकः शुककीटः स्यादलिद्रुणौ ?
वृश्चिके" इत्यमरः । "वृश्चिको द्रुण आलिः स्यात" इति गोपालितः । "वृश्चिकस्तु द्रुणे रा?
शूकीटौषधीभिदोः" इति मेदिनी ॥ कीटः कुमिभ्यः स्थूलं क्षुद्रजन्तुमात्रम् । स्वार्थे कन्?
मगधजातिश्च ॥ शारः कर्बुरवर्णः । वायुश्च । "शारो वायौ स तु त्रिषु । कर्बुरे" इत्यमरः ?
"शारः स्याच्छैबले वाच्यलिङ्गः पुंसि समीरणे" इति मेदिनी । तूणः बाणधारः । स्वनामा?
ख्यातः इषुधिश्च । "तूणोपासाङ्गतूणीरनिषङ्गा इषुधिर्द्वयोः" इत्यमरः । "तूणेषुधी उपासङ्गः?
इति रत्नकोषः । घटः कलसः । परिमाणभेदश्च । "कलसस्तु त्रिषु द्वयोः । घटः कुटनि?
वस्त्री" इत्यमरः । "घटः समाधिभेदेभशिरःकूटकुटेषु च" इति मेदिनी ॥ कटः हस्तिगण्ड?
स्थलम् । कटिपार्श्वः । नडादिरचितमासनम् । अतिशयः । कालः । तृणम् । शवः । शव?
रथः । ओषधिः । श्मशानश्च । "कटः श्रोणौ द्वयोः पुंसि किलिञ्जेऽतिशये शरे । सवये गज?
गण्डे च" इति मेदिनी ॥ शफरः मत्स्यभेदः ॥ वेतसः वृक्षभेदः । "अथ वेतसः । स्था?
भ्रपुष्पविदुलशीतवानीरवज्जुलाः" इत्यमरः । अमी इमे शब्दाः । स्त्रियां स्त्रीलिङ्गे । ङ्यन्ता?
ङीप्‌प्रत्ययान्ताः । प्रकीर्त्तिताः कथिताः । न टाप्‌प्रत्ययान्ता इत्यर्थः । इमे शब्दगणाः । स्त्रीपुं?
सयोः स्त्रीलिङ्गे पुँल्लिङ्गे च । स्युरिति पूर्वेणान्वयः ॥ १८ ॥ इति स्त्रीपुँल्लिङ्गसङ्ग्रहः समाप्तः ॥</c>


<v>स्त्रीक्लीबयोरुडुर्दामा छर्द्दिर्ज्योतिः सदोर्च्चिषः ।
सुखं लक्षं वणिज्यञ्च वडिशक्रोडपाटलम् ॥ १९ ॥</v>
<c>अ?
स्त्रीनपुंसकलिङ्गसङ्ग्रहमाह ॥ उडुः नक्षत्रम् । जलञ्च । "नक्षत्रमृक्षं भं तारा तारकाऽप्युडु वा स्त्रि?
याम्" इत्यमरः । दामा दोहनकाले पशुबन्धनरज्जुः । रज्जुमात्रम् । माला च । स्त्रीत्वे वा टाप् ?
दामा दामे । "न पुंसि दामसन्दानं पशुरज्जुस्तु दामनि" इत्यमरः । छर्दिः वमनरोगः । ज्योति ?
सूर्यः । अग्निः । मेथिकावृक्षः । नेत्रकनीनिकामध्यस्थं दर्शनसाधनं पदार्थः । नक्षत्रञ्च । "ज्वाला ?
भासौ न पुंस्यर्च्चिर्ज्योतिर्भद्योतदृष्टिषु" इत्यमरः । सदः सभा । "समज्यापरिषद्गोष्ठीसभास?
मितिसंसदः । आस्थानी क्लीबमास्थानं स्त्रीनपुंसकयोः सदः" इत्यमरः । अर्चिर्वह्न्यादिशिखाम?
यूखश्च । "ज्वालाभासौ न पुंस्यर्च्चिः" इत्यमरः । "अर्चिर्मयूखशिखयोर्न ना" इति मेदिनी ?
सुखं पुण्यजन्यो गुणभेदः । सुखकारकम् । आत्मधर्म इति नैयायिकाः । चित्तधर्म इ?
साङ्ख्यादयश्च । "सुखं शर्मणि नाके च सुखा पुर्यां प्रचेतसः" इति मेदिनी ॥ लक्षं दशायु-
तसङ्ख्या । "लक्षा न पुंसि सङ्ख्यायां क्लीबं व्याजशरव्ययोः" इति मेदिनी ॥ वणिज्यं
वणिज्यकर्म । वाणिज्यमप्यत्र । "वाणिज्यन्तु वणिज्या स्यात्" इत्यमरः । वडिशं मत्स्य-
धारणार्थं वक्रलौहकयुक्तः पदार्थः । "वडिशेन झषीरिवास्मान्" इति वृन्दावनचम्पूः ॥ क्रोडम्
अश्वानामुरः । भुजान्तरम् । अङ्कम् । राक्षसः । सूकरश्च । "न ना क्रोडं भुजान्तरम्" इत्य-
मरः । "क्रोडः शनौ सूकरे ना न पुमानङ्करक्षसोः" इति मेदिनी ॥ पाटलं स्वनामाख्यातो
वृक्षः । तत्पुष्पम् । आशुधान्यञ्च । "आशुर्व्रीहिः पाटलः स्यात्" इत्यमरः । "आशुर्व्रीहौ
पाटलो ना श्वेतरक्तेन्यवान्" इति रुद्रः । "पाटलापाटलौ स्त्री स्यादस्य पुष्पे पुनर्न ना ।
आशुधान्ये पुमान् श्वेतरक्तवर्णेऽपि वाच्यवत्" इति मेदिनी ॥ १९ ॥</c>


;p{0283}
<v>तारकं रसनं नीडमेते टावन्तकाः स्त्रियाम् ।
ङ्यन्तास्तु नगरास्थानस्थलानि पाटलं पुरम् ॥ २० ॥</v>
<c>तारकं नक्षत्रम् ॥ रसनं
जिह्वा ॥ नीडं स्थानम् । कुलायश्च । "नीडं स्थानकुलाययोः" इति मेदिनी । एते शब्दाः
स्त्रियां स्त्रीलिङ्गे । टाबन्तकाः टाप्‌प्रत्ययान्ताः । स्युरिति पूर्वेणान्वयः ॥ नगरं पुरन् ॥
आस्थानं विश्रामस्थानम् । सभा च । स्थलं जलशून्यः अकृत्रिमः भूभागः ॥ पाटलम्
आशुधान्यम् । पुरं नगरम् । इमे शब्दा अपि । स्त्रीलिङ्गे । ड्यन्ताः ङीप्‌प्रत्ययान्ताश्च भवन्ति ।
इमे शब्दगणाः स्त्रीक्लीबयोः स्त्रीलिङ्गे नपुंसकलिङ्गे च । स्युरित्यन्वयः ॥ २० ॥ इति स्त्रीनपुं-
सकलिङ्गसङ्ग्रहः समाप्तः ॥</c>


<v>त्रिलिङ्यान्तु प्रतिसरस्फुलिङ्गनखरार्गलाः ।
कन्दरं शृङ्खलं नालं वल्लूरफलमुस्तकाः ॥ २१ ॥</v>
<c>प्रतिसरः सैन्यपश्चाद्भागः । हस्तसूत्रञ्च । "ना चमू जघने हस्त-
सूत्रे प्रतिसरोऽस्त्रियाम्" इत्यमरः । "भवेत्प्रतिसरो मन्त्रभेदे माल्ये च कङ्कणे । व्रणशुद्धौ चमू-
पृष्ठे पुंसि न स्त्री तु मण्डले । आरक्षे करसूत्रे च नियोज्ये त्वन्यलिङ्गकः" इति मेदिनी ॥ स्फुलिङ्गः
अग्निकणः । अग्निच्युतक्षुद्रांशश्च । "त्रिषु स्फुलिङ्गोऽग्निकणः" इत्यमरः ॥ नखरः नखः । कर-
जश्च । "पुनर्भवः कररुहो नखोऽस्त्री नखरोऽस्त्रियाम्" इत्यमरः । "नखरं पुंसि क्लीबे च नखनं त्रिषु"
इति अमरमाला ॥ अर्गलः कपाटमध्यस्थः रोधकः काष्ठादिदण्डः । सप्तशतीस्तोत्रस्यादिपाठ्यः
स्तोत्रविशेषश्च । "अर्गलं कीलकं चादौ पठित्वा कवचं पठेत् । जपेत्सप्तजतीं पश्चात्" इति ।
कल्लोलः कपाटः । क्षुद्रार्गलश्च । "तद्विष्कम्भोऽर्गलं न ना" इत्यमरः । अर्गला त्रिषु कल्लो-
लेऽन्तर्दण्डातारयोर्न ना" इति मेदिनी ॥ कन्दरं गृहाकारं गिरिनितम्बदेशः । गुहा । अङ्कुशः ।
आर्द्रकञ्च । "दरी तु कन्दरो वा स्त्री देवखातबिले गुहा" इत्यमरः । "कन्दरस्त्वङ्कुशे पुंसि
गुहायान्तु नपुंसकम्" इति मेदिनी ॥ शृङ्खलं निगडः । लोहमयं पादबन्धनञ्च । "पुंस्कट्यां
शृङ्खलं त्रिषु" इत्यमरः । "शृङ्खलापुंस्कटीवस्त्रबन्धे च निगडे त्रिषु" इति मेदिनी ॥ नालं
काण्डः । उत्पलादिदण्डः । मृणालश्च । "नाला मृणालाग्रभुजो भजाम" इति नैषधम् । "नाडी
नालञ्च काण्डोऽस्य" इत्यमरः । "नलो न ना पद्मदण्डे नाली शाककदम्बके" इति मेदिनी ॥
वल्लूरः आतपादिना शुष्कमांसः । सूकरमांसः । वनक्षेत्रम् । वाहनम् । ऊषरभूमिश्च ।??
शुष्कमांसं स्यात् तद्वल्लूरं त्रिलिङ्गकम्" इत्यमरः । "वल्लूर" इति ह्रस्वोकार अप्यत्र ।??
स्याद्वनक्षेत्रे गहनोपरयोरपि । वल्लूरा त्रिषु संशुष्कमांससूकरमांसयोः" इति मेदिनी ॥??
अस्थिखण्डः । नागकेशरः । काष्ठादिपट्टकः । वृक्षादीनां सस्यम् । फलकम् । कार्यञ्च ।??
जातिफले सस्ये हेतूत्थे व्युष्टिलाभयोः । त्रिफलायाञ्च कक्कोले प्रियङ्गौ तु फली मता ??
मेदिनी ॥ मुस्तकः स्थावरविषभेदः । मुस्ता च । क्वचित् पुस्तके पाठः । "कुरुविन्द??
नामा मुस्ता मुस्तकमस्त्रियाम्‌" इत्यमरः ॥ २१ ॥</c>


;p{0284}
<v>जृम्भश्च टाबन्ता एते स्त्रियामथ विभीतकः ।
हरीतकाढकतटकवाटाश्च गुणो वटः ॥ २२ ॥</v>
<c>जृम्भः मुखविकाशः । जृम्भणञ्च ।??
जम्भ इति पाठः । "जृम्भा विकाशजृम्भणयोस्त्रिषु" इति मेदिनी ॥ एते शब्दाः ।??
स्त्रीलिङ्गे । टाबन्ताः टाप्‌प्रत्ययान्ताः भवन्ति । न तु ङीबन्ता इत्यर्थः । अथशब्दः अ??
र्थवाची । विभीतकः स्वनामाख्यातवृक्षः । अक्षश्च । "त्रिलिङ्गस्तु विभीतकः" इत्य??
हरीतकः स्वनामाख्यातः वृक्षः । तत्फलश्च । स्त्रियां हरीतकी । "हरीतकी हैमवती ??
श्रेयसी शिवा" इत्यमरः ॥ "कदाचित्कुपिता माता नोदरस्था हरीतकी" इति वैद्यकम् । आ??
सर्वतो दशाङगुलमानम् । प्रस्थचतुष्टयपरिमितम् । पुष्कलचतुष्टयमितम् । धान्यमानप??
षट्पञ्चाशदधिकद्विशतमुष्टिपरिमाणम् । द्रोणस्य चतुर्थभागश्च । "आढकी तु तुवर्य्या स्त्री ??
णान्तरे त्रिषु" इति मेदिनी ॥ क्वचित् आटक इति पाठः ॥ तटः कूलं नद्यादेस्त??
"कूलं रोधश्च तीरश्च प्रतीरं च तटं त्रिषु" इत्यमरः । "तटं नपुंसकं क्षेत्रे प्रतीरे तु तटं??
इति मेदिनी ॥ कवाटः द्वाररोधकः काष्ठखण्डः । "कपाटी" अप्यत्र । "कवाटश्च क??
त्रिषु स्यादरं न ना" इति वाचस्पतिः ॥ गुणः धनुषो मौविः धनुराकर्षणदामा । र??
ज्ञानविनयादयश्च । "मौर्व्यां द्रव्याश्रिते सत्त्वशौर्यसन्ध्यादिके गुणः" इत्यमरः । "गुणे ??
मप्रधाने रूपादौ सूद इन्द्रिये । त्यागे शौर्यादिसत्त्वादिसन्ध्याद्यावृत्तिरज्जुषु । शुक्लादावपि??
च" इति मेदिनी ॥ वटः स्वनामख्यातो वृक्षः शणनिर्मिततन्तुश्च । "न्यग्रोधो बहुप??
इत्यमरः ॥ २२ ॥</c>


;p{0285}
<v>मण्डलं शलभं भल्लातकं कलक्षकन्दलौ ।
मृणालामलकौ दाडिमश्च ङ्यन्ताः स्त्रियामिमे ॥ २३ ॥</v>
<c>मण्डलं बिम्बं चक्राकारेण वेष्टनम्‌ । यथा सूर्यमण्डलम्‌ । भूमण्डलम् ।??
शतयोजनमितो देशभेदः । मण्डलाकारेण विहितः पदार्थः । द्वादशनृपचक्रम् । ग??
सगृहश्च । "परिवेशस्तु परिधिरुपसूर्यकमण्डले" इत्यमरः । वेष्टने परिवेशः स्याद्वानोः सवि??
इति रभसः । "मण्डलं परिवेशश्च परिधेश्चापसूर्यकम्‌" इति भागुरिः । "मण्डलं परिध??
देशे द्वादशराजसु । क्लीबेऽथ निवहे बिम्बे त्रिषु पुंसि तु कुक्कुरे" इति मेदिनी ॥ शलभं??
भेदः पतङ्गश्च । "समौ पतङ्गशलभौ" इत्यमरः । भल्लातकं वृक्षभेदः । "भल्लातकी" अ??
"वीरवृक्षोऽरुष्करोऽग्निमुखी भल्लातकी त्रिषु" इत्यमरः ॥ कलशः घटः । "कलसः??
दन्यसकारान्तोऽपि । "कलशस्तु त्रिषु द्वयोः । घटः कुटनिषौ, इत्यमरः ॥ कन्दलः क??
"कन्दलं त्रिषु कपालेऽप्युपरागे नवाङ्कुरे । कलध्वनो कन्दली तु मृगगुल्मप्रभेदयोः" इति
मेदिनी ॥ मृणालः पद्मादेर्नालस्थं सूत्रम् । वीरणमूलं च । "मृणाली" इत्यपि । विषतन्तुः ।
"मृणालं विषम्" इत्यमरः । "मृणालं नलदे क्लीबं पुन्नपुंसकयोर्विषः" इति विश्वमेदिन्यौ ।
आमलकः वासकवृक्षः । धात्री तिष्यफला । धात्रीफलं च ॥ दाडिमः दाडिम्बवृक्षः । स्त्रियां
ङीप्‌प्रत्ययः । "वियोगिनीमैक्षत दाडिमीमसौ" इति नैषधम् । अत्र "दालिमः डालिमः
दाडिम्बः" इत्यपि पाठाः । "समौ करकदाडिमौ" इत्यमरः । "दाडिम्बसारपिण्डीरस्वाद्व-
म्लशुकवल्लभाः" इति रभसः । "दाडिमस्तु त्रिलिङ्गः स्यादेलायां करके त्रिषु" इति मेदिनी ।
इमे शब्दाः । स्त्रियां स्त्रीलिङ्गे ङ्यन्ताः ङीप्‌प्रत्ययान्ताः स्युरित्यन्वयः ॥ २३ ॥</c>


<v>करणे ल्युट् त्रिषु यथा तस्य व्याख्यान इत्यदः ।
सूत्रकृद्भाष्यकृत्कोसावनुमान इतीच्छति ॥ २४ ॥</v>
;c{इति लिङ्गादिसङ्ग्रहवर्गः ॥}
<c>करणे करण-
कारके । ल्युट् ल्युट्प्रत्ययान्तं पदम् । त्रिषु स्त्रीपुंनपुंसकेषु लिङ्गेषु । स्यादिति शेषः । तस्य ल्युट्-
प्रत्ययान्तपदस्थ । यथा–तस्य व्याख्यान इति "तस्य व्याख्यान इति च व्याख्यातव्यनाम्नः"
( ४, ३, ६६ ) इति अदः पाणिनीसूत्रमुदाहरणं भवति । सूत्रकृत् सूत्रकारकः पाणिनिः ।
भाष्यकृत् भाष्यकारकः पतञ्जलिश्च इति तौ द्वौ कुशाग्रीयधियौ महाशाब्दिकौ इच्छतः असौ
ल्युट्प्रत्ययः त्रिलिङ्गे स्यादिति । साक्षात् दृष्टेर्न गोचरत्वात्‌ अनुमान इति कः इच्छति अभि-
लषतीत्यर्थः ॥ २४ ॥ इति लिङ्गादिसङ्ग्रहवर्गः समाप्तः ॥ ५ ॥</c>


<v>दृष्टप्रयोगा ये शब्दाः प्रायस्त इह कीर्त्तिताः ।
अप्रयुक्तास्तूत्पलिन्यादिदृष्टा अप्युपेक्षिताः ॥ २५ ॥</v>
<c>अनन्तरं शब्दप्रयोगनियमं
दर्शयन्नाह । ये शब्दाः दृष्टप्रयोगाः शिशुपालवधादिषु महाकविकृतेषु , उत्तरीयाणां बौद्धधर्म्म-
ग्रन्थेषु , वैदिकग्रन्थेषु च स्वचक्षुषा प्रयोगाः वीक्षिताः । ते शब्दाः प्रायः भूयिष्ठम् । इह
अस्मिन् त्रिकाण्डशेषकोषे कीर्तिताः कथिताः । प्रकाशिता इत्यर्थः । ये शब्दाः । अप्रयुक्ताः
ऋषिप्रणीतेषु महाकाव्यादिषु , धर्म्मविषयेषु च अप्रयोगीकृताः । उत्पलिन्यादिषु प्राचीनकोषेषु ।
आदिपदात् अग्निपुराणादिषु पुराणेषु च दृष्टा वीक्षिता अपि । ते शब्दाः । उपेक्षिताः अनपे-
क्षिताः औदासीन्या कृता इत्यर्थः । मयेति शेषः । अत्र कोषे महाकाव्यादिषु आगताः शब्दा
एव प्रायेण प्रयुक्ता इति भावः ॥ २५ ॥ शिवम् । इत्याचार्यश्रीशीलस्कन्धस्थविरविरचितायां
सारार्थचन्द्रिकाख्यायां त्रिकाण्डशेषटीकायां तृतीयः काण्डः समाप्तः ॥</c>


;p{0286}
<??>ये शब्दार्णवपारमापुरमलप्रेक्षातरीवैभवाद्धीरांस्तान्समनुस्मरामि सततं तेभ्यस्त्वियं न क्रिया
बाला येऽकृतबुद्धयो निजधिया कोषार्थबोधेऽक्षमास्तानुद्दिश्य हि वाङ्‌मयेऽभिरुचिताचैषा क्रिया
मे भवेत्‌ ॥ विख्यातलङ्कापुरिसौधपङ्क्ति–शृङ्गाग्ररत्नच्छुरितोऽभिरामः । वासो यतीनां
स्थिरसंयतानां यः शैलबिम्बाभिध आश्रमोऽस्ति ॥ तत्राध्युषन्सज्जनगीतकीर्तिः सद्धर्मविद्‌व्या-
कृतिलब्धबोधः । तर्कागमालङ्कृतिसाङ्ख्यनीतिच्छन्दःस्वभिज्ञो विबुधावतंसः ॥ श्रीशील-
स्कन्धनामा विदितयतिवरोऽसौ व्यधात्पर्यवान्तं षड्भिर्मासैस्त्विमां सत्कविजनहृदयानन्दहेतुं
विधात्रीम्‌ । लक्ष्मीशाके ग्रहेन्दुद्विरदशशधरैः सम्मिते कुम्भगेऽर्के लोकोत्तीर्णां समृद्धि
विधदतु सुतरां बालधीसम्प्रवृद्ध्या ॥<??>


;c{इति सटीकत्रिकाण्डशेषकोषस्य तृतीयः काण्डः समाप्तः ॥}
;c{शिवमस्तु ॥}


;c{इति श्रीपुरुषोत्तमदेवविरचितस्त्रिकाण्डशेषा-
भिधानकोषः समाप्तः ॥}
